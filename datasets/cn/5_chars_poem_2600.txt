三春花事早，为花须及早。花开有落时，人生容易老。
春眠不觉晓，处处闻啼鸟。夜来风雨声，花落知多少。
春种一粒粟，秋收万颗子。四海无闲田，农夫犹饿死。
慈母手中线，游子身上衣。谁言寸草心，报得三春晖。
好雨知时节，当春乃发生。晓看红湿处，花重锦官城。
山中相送罢，日暮掩柴扉。春草年年绿，王孙归不归。
红豆生南国，春来发几枝。愿君多采撷，此物最相思。
蚕生春三月，春桑正含绿。女儿采春桑，歌吹当春曲。
国破山河在，城春草木深。白头搔更短，浑欲不胜簪。
映门淮水绿，留骑主人心。明月随良椽，春潮夜夜深。
边地莺花少，年来未觉新。美人天上落，龙塞始应春。
冷艳金歇雪，余香乍入衣。春风且莫定，吹向玉阶飞。
小苑莺歌歌，长门蝶舞多。眼看春又去，翠辇不曾过。
渡水复渡水，看花还看花。春风江上路，不觉到君家。
万木冻欲折，孤根暖独回。明年如应律，先发望春台。
兰叶春葳蕤，桂花秋皎洁。草木有本心，何求美人折。
折花逢驿使，寄与陇头人。江南无所有，聊寄一枝春。
绿堤春草合，王孙自留玩。况有辛夷花，色与芙蓉乱。
兰若生春阳，涉冬犹盛滋。谁谓我无忧，积念发狂痴。
荏苒冬春谢，寒暑忽流易。庶几有时衰，庄缶犹可击。
兔园标物序，惊时最是梅。应知早飘落，故逐上春来。
石险天貌分，林交日容缺。阴涧落春荣，寒岩留夏雪。
汀洲采白苹，日落江南春。不道新知乐，只言行路远。
春风动春心，流目瞩山林。山林多奇采，阳鸟吐清音。
春林花多媚，春鸟意多哀。春风复多情，吹我罗裳开。
自从别欢后，叹音不绝响。黄檗向春生，苦心随日长。
葳蕤华结情，婉转风含思。春人心生思，思心常为君。
柳树得春风，一低复一昂。谁能空相忆，独眠度三阳。
阳春二三月，诸花尽芳盛。持底唤欢来，花笑莺歌咏。
易阳春草出，踟蹰日已暮。江上可采菱，清歌共南楚。
戚戚苦无悰，携手共行乐。不对芳春酒，还望青山郭。
洞庭春溜满，平湖锦帆张。滔滔不可测，一苇讵能航。
俘囚经万里，憔悴度三春。既谢平吴利，终成失路人。
入春才七日，离家已二年。人归落雁后，思发在花前。
近来韩阁老，疏我我心知。还有愁同处，春风满鬓丝。
笑笑傍溪花，丛丛逐岸斜。春来武陵道，几树落仙家。
湖岸缆初解，莺啼别离处。春梦随我心，悠扬逐君去。
万里一孤舟，春行夏方到。奉答恩地恩，何惭以诚告。
当春人尽归，我独无归计。吟君别我诗，怅望水烟际。
庭草根自浅，造化无遗功。低回一寸心，不敢怨春风。
长安孟春至，枯树花亦发。勿惜四座言，女巧难自说。
兰若生春夏，芊蔚何青青。岁华尽摇落，芳意竟何成。
垂钓绿湾春，春深杏花乱。日暮待情人，维舟绿杨岸。
草绿长门掩，苔青永巷幽。自怜春色罢，团扇复迎秋。
朝喜花艳春，暮悲花委尘。不悲花落早，悲妾似花身。
杳杳寒山道，落落冷涧滨。朝朝不见日，岁岁不知春。
晚日低霞绮，晴山远画眉。春青河畔草，不是望乡时。
燕草如碧丝，秦桑低绿枝。春风不相识，何事入罗帏。
天下伤心处，劳劳送客亭。春风知别苦，不遣柳条青。
高阁客竟去，小园花乱飞。芳心向春尽，所得是沾衣。
八岁偷照镜，长眉已能画。十五泣春风，背面秋千下。
春风如贵客，一到便繁华。来扫千山雪，归留万国花。
春早见花枝，朝朝恨发迟。幸有抛球乐，一杯君莫辞。
林卧愁春尽，开轩览物华。童颜若可驻，何惜醉流霞。
燕语曾来客，花催欲别人。莫愁春已过，看着又新春。
岭外音书断，经冬复历春。近乡情更怯，不敢问来人。
人闲桂花落，夜静春山空。月出惊山鸟，时鸣春涧中。
空山新雨后，天气晚来秋。随意春芳歇，王孙自可留。
客从东方来，衣上灞陵雨。昨别今已春，鬓丝生几缕。
又是春残也，如何出翠帏。那堪向愁夕，萧飒暮蝉辉。
南天春雨时，那鉴雪霜姿。晚岁君能赏，苍苍劲节奇。
花开不同赏，花落不同悲。玉箸垂朝镜，春风知不知。
绿英满香砌，两两鸳鸯小。但娱春日长，不管秋风早。
春风艳阳色，柳绿花如霰。最恨卷帘时，含情独不见。
春山多胜事，赏玩夜忘归。南望鸣钟处，楼台深翠微。
渔家在江口，潮水入柴扉。遥见寻沙岩，春风动草衣。
春从何处归，试向溪边问。谁寄岭头梅，来报江南信。
只知眉上愁，不识愁来路。不合画春山，依旧留愁住。
去年元夜时，花市灯如昼。不见去年人，泪湿春衫袖。
寄语天涯客，轻寒底用愁。春风来不远，只在屋东头。
春梦随云散，飞花逐水流。寄言众儿女，何必觅闲愁。
江水绕孤村，芳菲在何处。春从啼鸟来，啼是春归去。
挈瓶者谁子，娇服当青春。如何负公鼎，被夺笑时人。
紫塞白云断，青春明月初。怀君欲何赠，愿上大臣书。
使出凤皇池，京师阳春晚。宁独锡和戎，更当封定远。
心是伤归望，春归异往年。更怀欢赏地，车马洛桥边。
北狄愿和亲，东京发使臣。歌钟期重锡，拜手落花春。
北地春光晚，边城气候寒。自惊牵远役，艰险促征鞍。
日晦随蓂荚，春情著杏花。更看金谷骑，争向石崇家。
分野都畿列，时乘六御均。欢娱包历代，宇宙忽疑春。
旅客摇边思，春江弄晚晴。谷王常不让，深可戒中盈。
北地寒应苦，南庭戍未归。方期来献凯，歌舞共春辉。
入水文光动，插空绿影春。三梁曾入用，一节奉王孙。
春月夜啼鸦，宫帘隔御花。蜀王无近信，泉上有芹芽。
弹琴石壁上，翻翻一仙人。当时汉武帝，书报桃花春。
野水泛长澜，宫牙开小茜。今春还不归，塞嘤折翅雁。
人闲春荡荡，帐暖香扬扬。抚旧惟销魂，南山坐悲峭。
桃花四面发，桃叶一枝开。清筝向明月，半夜春风来。
槠楠无冬春，柯叶连峰稠。寒月波荡漾，羁鸿去悠悠。
苍苍竹林暮，吾亦知所投。遂解尘中组，终南春可游。
双峰褐衣久，一磐白眉长。谁识野人意，徒看春草芳。
诸侯分楚郡，饮饯五溪春。山水清晖远，俱怜一逐臣。
春江愁送君，蕙草生氤氲。醉后不能语，乡山雨纷纷。
雾辟天光远，春回日道临。经明如何拾，自有致云心。
悠悠远行归，经春涉长道。今日杯酒间，见君交情好。
可怜青铜镜，挂在白玉堂。妆罢含情坐，春风桃李香。
二月春来半，宫中日渐长。还将歌舞态，只拟奉君王。
巳日帝城春，倾都祓禊晨。犹言日尚早，更向九龙津。
高低古时冢，上有牛羊道。花少莺亦稀，年年春暗老。
三月三十日，春归日复暮。今日送春心，心如别亲故。
三月江水阔，悠悠桃花波。通州更迢递，春尽复如何。
风露飒已冷，天色亦黄昏。后时不获已，安得如青春。
忆始识君时，爱君世缘薄。相忆春又深，故山花正落。
老色日上面，欢情日去心。东城春欲老，勉强一来寻。
春令有常候，清明桐始发。强羸寿夭间，安得依时节。
蔼蔼江气春，南宾闰正月。何必花下杯，更待他人劝。
麦死春不雨，禾损秋早霜。愿易马残粟，救此苦饥肠。
晓日提竹篮，家僮买春蔬。不须泥沙底，辛苦觅明珠。
夙驾送举人，东方犹未明。春深官又满，日有归山情。
十年常苦学，一上谬成名。翩翩马蹄疾，春日归乡情。
新浴肢体畅，独寝神魂安。起来妻子笑，生计春茫然。
何处春暄来，微和生血气。一从衰疾来，枕上无此味。
后亭昼眠足，起坐春景暮。行禅与坐忘，同归无异路。
此州乃竹乡，春笋满山谷。且食勿踟蹰，南风吹作竹。
立春后五日，春态纷婀娜。还有惆怅心，欲别红炉火。
漫漫潮初平，熙熙春日至。为报高车盖，恐非真富贵。
前年题名处，今日看花来。讵知红芳侧，春尽思悠哉。
秋凉卷朝簟，春暖撤夜衾。唯有潺湲泪，不惜共沾襟。
得道即无著，随缘西复东。悠悠尘客思，春满碧云中。
下直遇春日，垂鞭出禁闱。机尽笑相顾，不惊鸥鹭飞。
雪散因和气，冰开得暖光。春销不得处，唯有鬓边霜。
竹寺初晴日，花塘欲晓春。可怜幽静地，堪寄老慵身。
柯条未尝损，根蕟不曾移。欲问因何事，春风亦不知。
匹马来郊外，扁舟在水滨。停杯看柳色，各忆故园春。
笛竹出蕲春，霜刀劈翠筠。通州炎瘴地，此物最关身。
行年四十五，雨鬓半苍苍。或拟庐山下，来春结草堂。
彭蠡湖天晚，桃花水气春。但来临此望，少有不愁人。
有女名罗子，生来才两春。直应头似雪，始得见成人。
向晚双池好，初晴百物新。临流一惆怅，还忆曲江春。
临风杪秋树，对酒长年人。醉貌如霜叶，虽红不是春。
眷眄情无恨，优容礼有余。庾楼春好醉，明日且回车。
东亭尽日坐，谁伴寂寥身。不作悠悠想，如何度晚春。
水陆四千里，何时归到秦。唯凭远传语，好在曲江春。
巫峡中心郡，巴城四面春。除非一杯酒，何物更关身。
城下巴江水，春来似麴尘。临流搔首坐，惆怅为何人。
去岁清明日，南巴古郡楼。经春不同宿，何异在忠州。
官稳身应泰，春风信马行。花时八入直，无暇贺元兄。
曲江新岁后，冰与水相和。莫待春深去，花时鞍马多。
半朽临风树，多情立马人。开元一株柳，长庆二年春。
南陌伤心别，东风满把春。莫欺杨柳弱，劝酒胜于人。
今日元家宅，樱桃发几枝。失却东园主，春风可得知。
独酌无多兴，闲吟有所思。蹉跎春气味，彼此老心知。
闲园多芳草，春夏香靡靡。始悟谊静缘，何尝系远迩。
留春春不住，春归人寂寞。独有病眼花，春风吹不落。
送春君何在，君在山阴署。最恨七年春，春来各一处。
蔼蔼春景余，峨峨夏云初。以此送日月，问师为何如。
今朝三月尽，寂寞春事毕。且遣花下歌，送此杯中物。
灼灼早春梅，东南枝最早。岂无后开花，念此先开好。
尽日前轩卧，神闲境亦空。望春春未到，应在海门东。
晓报樱桃发，春携酒客过。停杯替花语，不醉拟如何。
别业甬城北，抛来二十春。田园何用问，强半属他人。
暖阁春初入，温炉兴稍阑。谁能共天语，长遣四时寒。
林下春将尽，池边日半斜。残杯劝不饮，留醉向谁家。
自开山寺路，水陆往来频。好住湖堤上，长留一道春。
忽忆东都宅，春来事宛然。岂合姑苏守，归休更待年。
林院无情绪，经春不一开。只应如过客，病去老迎来。
闲官兼慢使，着处易停轮。亦拟同携手，城东略看春。
身外无羁束，心中少是非。春寒游正好，稳马薄绵衣。
何处春深好，春深富贵家。杭州苏小小，人道最夭斜。
春黛双蛾嫩，秋蓬两鬓侵。花丛便不入，犹自未甘心。
何处春先到，桥东水北亭。不劳人劝醉，莺语渐丁宁。
相府念多病，春宫容不才。不知金谷主，早晚贺筵开。
起晚怜春暖，归迟爱月明。唯吟一句偈，无念是无生。
老眼花前暗，春衣雨后寒。渐销名利想，无梦到长安。
留司老宾客，春尽兴如何。闻道山榴发，明朝向玉泉。
云树玉泉寺，肩舁半日程。闲游竟未足，春尽有余情。
水塘耀初旭，风竹飘余霰。何必东风来，一杯春上面。
衣裘不单薄，车马不羸弱。时向春风前，歇鞍开一酌。
战马春放归，农牛冬歇息。勿信人虚语，君当事上看。
上马临出门，出门复逡巡。逢春不游乐，但恐是痴人。
无嗟别青琐，且喜拥朱轮。此外无过醉，毗陵何限春。
把酒思闲事，春愁谁最深。凭君劝一醉，劝了问如何。
老思不禁春，风光照眼新。心情多少在，六十二三人。
勿讶春来晚，无嫌花发迟。衔杯嚼蕊思，唯我与君知。
渐老只谋欢，虽贫不要官。唯求造化力，试为驻春看。
紫绶白髭须，同年二老夫。应须为春草，五马少踟蹰。
闻健朝朝出，乘春处处寻。平生身得所，未省似而今。
位逾三品日，年过六旬时。莫说伤心事，春翁易酒悲。
春色有时尽，公门终日忙。知君倚年少，未苦惜风光。
枕上惊新岁，花前念旧欢。便休心未伏，更试一春看。
卧疾来早晚，悬悬将十旬。风光还欲好，争向枕前春。
风痹宜和暖，春来脚较轻。不论亲与故，自亦昧平生。
水积春塘晚，阴交夏木繁。慵闲无一事，时弄小娇孙。
众皆赏春色，君独怜春意。何日同宴游，心期二月二。
春尽杂英歇，夏初芳草深。境胜才思劣，诗成不称心。
昨日复今辰，悠悠七十春。风仪与名号，别是一生人。
门有医来往，庭无客送迎。脚疮春断酒，那得有心情。
斋戒坐三旬，笙歌发四邻。风光抛得也，七十四年春。
江边踏青罢，回首见旌旗。风起春城暮，高楼鼓角悲。
为嗔王录事，不寄草堂赀。昨属愁春雨，能忘欲漏时。
迟日江山丽，春风花草香。今春看又过，何日是归年。
闻道巴山里，春船正好行。吹花随水去，翻却钓鱼船。
庭花已结子，岩花犹弄色。谁令生远处，用尽春风力。
远梦如水急，白发如草新。归期待春至，春至还送人。
蛱蝶空中飞，夭桃庭中春。见他夫妇好，有女初嫁人。
梦寐升九崖，杳霭逢元君。春风又摇棹，潭岛花纷纷。
春至百草绿，陂泽闻鸧鹒。扁舟与天际，独往谁能名。
扬柳映春江，江南转佳丽。独有萋萋心，谁知怨芳岁。
遗却珊瑚鞭，白马骄不行。章台折杨柳，春日路傍情。
自与王孙别，频看黄鸟飞。应由春草误，着处不成归。
凤历轩辕纪，龙飞四十春。为公歌此曲，涕泪在衣巾。
深居府夹城，春去夏犹清。越鸟巢干後，归飞体更轻。
春日在天涯，天涯日又斜。莺啼如有泪，为湿最高花。
路有论冤谪，言皆在中兴。去年相送地，春雪满黄陵。
留春春竟去，春去花如此。自委不胜愁，庭风那更起。
卧床殊旧日，窥户易伤春。旦夕谁相访，唯当揖上人。
离亭饯落晖，腊酒减春衣。还似汀洲雁，相逢又背飞。
微月空山曙，春祠谒少君。鹤飞将羽节，遥向赤城分。
畏老身今老，逢春解惜春。今年看花伴，已少去年人。
绣户朝眠起，开帘满地花。春风解人意，欲落妾西家。
金谷园中柳，春来似舞腰。何堪好风景，独上洛阳桥。
故国歌钟地，长桥车马尘。彭城阁边柳，偏似不胜春。
话旧全应老，逢春喜又悲。看花行拭泪，倍觉下楼迟。
无成西别秦，返驾江南春。想到长洲日，门前多白苹。
甫方春景好，念子缓归心。前期杳难问，叹息洒鸣琴。
婺女星边去，春生即有花。清高宜阅此，莫叹近天涯。
论文期雨夜，饮酒及芳晨。便欲辞知己，归耕海上春。
去觐毗陵日，秋残建业中。何当复雠校，春集少阳宫。
南陌春将晚，北窗犹卧病。穷通若有命，欲向论中推。
春余草木繁，耕种满田园。何时还清溪，从尔炼丹液。
迎气当春至，承恩喜雪来。撒盐如可拟，愿糁和羹梅。
风吹沙海雪，渐作柳园春。今日南归楚，双飞似入秦。
春堤杨柳发，忆与故人期。不及兰亭会，空吟祓禊诗。
田家春事起，丁壮就东坡。予意在耕稼，因君问土宜。
桃花春水涨，之子忽乘流。应是神仙子，相期汗漫游。
云海泛瓯闽，风潮泊岛滨。平生复能几，一别十余春。
艳色本倾城，分香更有情。春风狭斜道，含笑待逢迎。
百里行春返，清流逸兴多。犹怜不调者，白首未登科。
摇艇候明发，花源弄晚春。群公望不至，虚掷此芳晨。
洛阳访才子，江岭作流人。闻说梅花早，何如北地春。
拥褐坐茅檐，春晴喜初日。欲静又未能，东山负芝术。
诗家本多感，况值广陵春。自此容依托，清才两故人。
提筐红叶下，度日采蘼芜。一被春光累，容颜与昔殊。
渌沼春光后，青青草色浓。将心托流水，终日渺无从。
春至今朝燕，花时伴独啼。谁能长对此，双去复双栖。
为有趋庭恋，应忘道路赊。园林新到日，春酒酌梨花。
役役依山水，何曾似问津。一枝甘已失，辜负故园春。
南溪抱瓮客，失意自怀羞。晚路谁携手，残春自白头。
春酿正风流，梨花莫问愁。马卿思一醉，不惜鷫鹴裘。
十五入汉宫，花颜笑春红。肠断弦亦绝，悲心夜忡忡。
美女渭桥东，春还事蚕作。徒令白日暮，高驾空踟蹰。
垂杨拂绿水，摇艳东风年。攀条折春色，远寄龙庭前。
紫骝行且嘶，双翻碧玉蹄。挥鞭万里去，安得念春闺。
春阳如昨日，碧树鸣黄鹂。坐愁群芳歇，白露凋华滋。
陶令日日醉，不知五柳春。何时到栗里，一见平生亲。
春华沧江月，秋色碧海云。安居偶佳赏，丹心期此论。
秋发已种种，所为竟无成。东山春酒绿，归隐谢浮名。
携妓东山去，春光半道催。遥看若桃李，双入镜中开。
伯阳仙家子，容色如青春。莫作千年别，归来城郭新。
廓落青云心，交结黄金尽。东风春草绿，江上候归轩。
学道三千春，自言羲和人。酬赠非炯诫，永言铭佩绅。
天台邻四明，华顶高百越。安得生羽毛，千春卧蓬阙。
春水月峡来，浮舟望安极。江陵识遥火，应到渚宫城。
玉壶系青丝，沽酒来何迟。春风与醉客，今日乃相宜。
春草如有意，罗生玉堂阴。过此一壶外，悠悠非我心。
东风扇淑气，水木荣春晖。但恐光景晚，宿昔成秋颜。
劝君莫拒杯，春风笑人来。君若不饮酒，昔人安在哉。
沅湘春色还，风暖烟草绿。所愿归东山，寸心于此足。
清都绿玉树，灼烁瑶台春。相思传一笑，聊欲示情亲。
青春几何时，黄鸟鸣不歇。岁晏何所从，长歌谢金阙。
紫藤挂云木，花蔓宜阳春。密叶隐歌鸟，香风留美人。
园花笑芳年，池草艳春色。岂若琼树枝，终岁长翕赩。
我家北海宅，作寺南江滨。平生种桃李，寂灭不成春。
纪叟黄泉里，还应酿老春。夜台无晓日，沽酒与何人。
野凉疏雨歇，春色遍萋萋。零落残云片，风吹挂竹谿。
骥子春犹隔，莺歌暖正繁。忆渠愁只睡，炙背俯晴轩。
心在水精域，衣沾春雨时。近公如白雪，执热烦何有。
不谓生戎马，何知共酒杯。留连春夜舞，泪落强裴回。
胡虏潜京县，官军拥贼壕。家家卖钗钏，只待献春醪。
昼刻传呼浅，春旗簇仗齐。避人焚谏草，骑马欲鸡栖。
风吹紫荆树，色与春庭暮。犹有泪成河，经天复东注。
河间尚征伐，汝骨在空城。面上三年土，春风草又生。
招提凭高冈，疏散连草莽。三春湿黄精，一食生毛羽。
秋蔬拥霜露，岂敢惜凋残。生意春如昨，悲君白玉盘。
力疾坐清晓，来时悲早春。望乡应未已，四海尚风尘。
野日荒荒白，春流泯泯清。近识峨眉老，知予懒是真。
望极春城上，开筵近鸟巢。西川供客眼，唯有此江郊。
春来常早起，幽事颇相关。童仆来城市，瓶中得酒还。
花飞有底急，老去愿春迟。此意陶潜解，吾生后汝期。
落日在帘钩，溪边春事幽。浊醪谁造汝，一酌散千忧。
南海春天外，功曹几月程。幸君因旅客，时寄锦官城。
生死论交地，何由见一人。五陵花满眼，传语故乡春。
百草竞春华，丽春应最胜。如何贵此重，却怕有人知。
早花随处发，春鸟异方啼。门径从榛草，无心走马蹄。
西蜀冬不雪，春农尚嗷嗷。四邻耒耜出，何必吾家操。
倚掉春江上，横舟石岸前。山螟行人断，迢迢独泛仙。
拢阪长无极，苍山望不穷。春芳勿遽尽，留赏故人同。
春归龙塞北，骑指雁门垂。关山有新曲，应向笛中吹。
顾步三春晚，田园四望通。唯馀诗酒意，当了一生中。
田家无四邻，独坐一园春。年华已可乐，高兴复留人。
万里烟尘客，三春桃李时。安知倦游子，两鬓渐如丝。
万里烟尘客，三春桃李时。彼美参卿事，诏连求友诗。
腊雪一尺厚，云冻寒顽痴。且想春候暖，瓮间倾一卮。
春半年已除，其余强为有。谁为驻东流，年年长在手。
南朝谢朓城，东吴最深处。留我酒一樽，前山看春雨。
春半南阳西，柔桑过村坞。半湿解征衫，主人馈鸡黍。
州在钓台边，溪山实可怜。残春杜陵客，中酒落花前。
春风最窈窕，日晓柳村西。把酒坐芳草，亦有佳人携。
芳草正得意，汀洲日欲西。谁怜佳丽地，春恨却凄凄。
雪后新正半，春来四刻长。唯君莫惜醉，认取少年场。
雾冷侵红粉，春阴扑翠钿。金钗有几只，抽当酒家钱。
暮景千山雪，春寒百尺楼。独登还独下，谁会我悠悠。
春半平江雨，圆文破蜀罗。此时怀旧恨，相望意如何。
只影随惊雁，单栖锁画笼。向春罗袖薄，谁念舞台风。
春濑与烟远，送君孤棹开。潺湲如不改，愁更钓鱼来。
楼高春日早，屏束麝烟堆。腊破征车动，袍襟对泪裁。
子列光殊价，明时忍自高。春来烟渚上，几净雪霜毫。
蓟北雁初去，湘南春又归。终须接鸳鹭，霄汉共高飞。
年光何太急，倏忽又青春。遥忆朱门柳，别离应更频。
独酌芳春酒，登楼已半醺。谁惊一行雁，冲断过江云。
杜宇竟何冤，年年叫蜀门。山川尽春色，呜咽复谁论。
桂楫谪湘渚，三年波上春。高秋更南去，烟水是通津。
路长春欲尽，歌怨酒多酣。真得诗人趣，烟霞处处谙。
晚霁龙门雨，春生汝穴风。旧游人不见，惆怅洛城东。
楚客自相送，沾裳春水边。惬心应在此，佳句向谁传。
辽阳望河县，白首无由见。海上珊瑚枝，年年寄春燕。
人日兼春日，长怀复短怀。遥知双彩胜，并在一金钗。
重门敞春夕，灯烛霭馀辉。醉我百尊酒，留连夜未归。
披襟眺沧海，凭轼玩春芳。霓裳非本意，端拱且图王。
春蒐驰骏骨，总辔俯长河。岂必汾阴曲，秋云发棹歌。
高轩暧春色，邃阁媚朝光。巨川思欲济，终以寄舟航。
寒随穷律变，春逐鸟声开。芝田初雁去，绮树巧莺来。
一朝春夏改，隔夜鸟花迁。何必汾阳处，始复有山泉。
北阙三春晚，南荣九夏初。此时欢不极，调轸坐相于。
华林满芳景，洛阳遍阳春。昔作园中实，今来席上珍。
阊阖总金鞍，上林移玉辇。无复昔时人，芳春共谁遣。
晦魄移中律，凝暄起丽城。披襟欢眺望，极目畅春情。
年柳变池台，隋堤曲直回。萦雪临春岸，参差间早梅。
春晖开紫苑，淑景媚兰场。会须君子折，佩里作芬芳。
禁苑春晖丽，花蹊绮树妆。如何仙岭侧，独秀隐遥芳。
四时运灰琯，一夕变冬春。送寒余雪尽，迎岁早梅新。
焰听风来动，花开不待春。即此流高殿，堪持待月明。
龙楼光曙景，鲁馆启朝扉。方期六合泰，共赏万年春。
节变寒初尽，时和气已春。悬知花叶意，朝夕望中新。
乾道运无穷，恒将人代工。冕旒多暇景，诗酒会春风。
今年通闰月，入夏展春辉。别赏阳台乐，前旬暮雨飞。
紫府求贤士，清溪祖逸人。音徽从此间，万古一芳春。
九达长安道，三阳别馆春。曲终酣兴晚，须有醉归人。
东风变梅柳，万汇生春光。胜赏信多欢，戒之在无荒。
佳节上元巳，芳时属暮春。戒兹游衍乐，书以示群臣。
芳岁肇佳节，物华当仲春。同和谅在兹，万国希可亲。
辇路生春草，上林花发时。凭高何限意，无复侍臣知。
九春开上节，千门敞夜扉。务使霞浆兴，方乘泛洛归。
明朝游上苑，火急报春知。花须连夜发，莫待晓风吹。
珠碎眼前珍，花凋世外春。沉沉无问处，千载谢东风。
芳春开令序，韶苑畅和风。庶几承庆节，歆奠下帷宫。
何地早芳菲，宛在长门殿。叹息春风起，飘零君不见。
芳树已寥落，孤英万可嘉。雨露贵平施，吾其春草芽。
借问江上柳，青青为谁春。莫道无相识，要非心所亲。
扫尽狂胡迹，回戈望故关。归来麟阁上，春色满皇州。
玉窗朝日映，罗帐春风吹。妾自肝肠断，旁人那得知。
沙塞三河道，金闺二月春。攀持君不见，为听曲中新。
万里边城地，三春杨柳节。不忍掷年华，含情寄攀折。
红粉青楼曙，垂杨仲月春。横吹凡几曲，独自最愁人。
东城攀柳叶，柳叶低着草。日暮偏愁望，春山有鸟声。
梅岭花初发，天山雪未开。匈奴几万里，春至不知来。
为爱江南春，涉江聊采蘋。寄语棹船郎，莫夸风浪好。
春来南雁归，日去西蚕远。妾思纷何极，客游殊未返。
采桑畏日高，不待春眠足。何以变真性，幽篁雪中绿。
敛容辞豹尾，缄怨度龙鳞。惟有清笳曲，时闻芳树春。
图画失天真，容华坐误人。一闻阳鸟至，思绝汉宫春。
玉关春色晚，金河路几千。缄书待还使，泪尽白云天。
玉关芳信断，兰闺锦字新。归期傥可促，勿度柳园春。
楼前桃李疏，池上芙蓉落。为舞春风多，秋来不堪著。
君王嫌妾妒，闭妾在长门。羞被夭桃笑，看春独不言。
玉窗萤影度，金殿人声绝。总向春园里，花间语笑声。
大堤花月夜，长江春水流。东风正上信，春夜特来游。
妾家越水边，摇艇入江烟。春歌弄明月，归棹落花前。
嬴女吹玉箫，吟弄天上春。影灭彩云断，遗声落西秦。
晚游临碧殿，日上望春亭。相将折杨柳，争取最长条。
草绿长门闭，苔青永巷幽。自怜春色罢，团扇复迎秋。
射飞夸侍猎，行乐爱联镳。日晚春风里，衣香满路飘。
自君之出矣，弦吹绝无声。思君如百草，撩乱逐春生。
悠悠复悠悠，昨日下西洲。西洲人不归，春草年年碧。
渚宫杨柳暗，麦城朝雉飞。沙头樯竿上，始见春江阔。
日晚宜春暮，风软上林朝。持底谁见许，长愁成细腰。
前宫路非远，旧苑春将遍。谁信后庭人，年年独不见。
江水春沉沉，上有双竹林。竹叶坏水色，郎亦坏人心。
摇漾越江春，相将看白蘋。归时不觉夜，出浦月随人。
暖谷春光至，宸游近甸荣。野人同鸟兽，率舞感升平。
莲子不可得，荷花生水中。春水徒荡漾，荷花未开展。
镂月成歌扇，裁云作舞衣。春风别有意，密处也寻香。
行乐三阳早，芳菲二月春。闺中红粉态，陌上看花人。
昨见春条绿，那知秋叶黄。君王不重客，泣泪向春风。
晚日催弦管，春风入绮罗。连天汉水广，孤客未言归。
蟋蟀鸣洞房，梧桐落金井。为舞春风多，秋来不堪着。
南陌春风早，东邻去日斜。楼开万户上，人向百花中。
昨日春园饮，今朝倒接篱。谁人扶上马，不省下楼时。
柳色青山映，梨花雪鸟藏。绿窗桃李下，闲坐叹春芳。
春景娇春台，新露泣新梅。相看乐未已，兰灯照九华。
金笳悲故曲，玉座积深尘。唯有漳河柳，还向旧营春。
金铺照春色，玉律动年华。轻舆临太液，湛露酌流霞。
兰径香风满，梅梁暖日斜。莫言春稍晚，自有镇开花。
桂树春晖满，巢乌刷羽仪。惊鸣雕辇侧，王吉自相知。
春山临渤海，征旅辍晨装。将举青丘缴，安访白霓裳。
暮春还旧岭，徙倚玩年华。依然此泉路，犹是昔烟霞。
皇猷被寰宇，端扆属元辰。九重丽天邑，千门临上春。
二八如回雪，三春类早花。分行向烛转，一种逐风斜。
金微凝素节，玉律应清葭。日色夏犹冷，霜华春未歇。
春苑月裴回，竹堂侵夜开。惊鸟排林度，风花隔水来。
前旦出园游，林华都未有。年光恰恰来，满瓮营春酒。
为向东溪道，人来路渐赊。山中春酒熟，何处得停家。
春来日渐长，醉客喜年光。稍觉池亭好，偏宜酒瓮香。
野觞浮郑酌，山酒漉陶巾。但令千日醉，何惜两三春。
六月调神曲，正朝汲美泉。从来作春酒，未省不经年。
可惜庭中树，移根逐汉臣。只为来时晚，花开不及春。
春色照兰宫，秦女坐窗中。衫薄偏憎日，裙轻更畏风。
金谷多欢宴，佳丽正芳菲。何必桃将李，别有待春晖。
洛阳丽春色，游侠骋轻肥。日暮河桥上，扬鞭惜晚晖。
游子惜春暮，策杖出蒿莱。轻肥宁所羡，未若反山隈。
光映妆楼月，花承歌扇风。欲妒梅将柳，故落早春中。
太清上初日，春水送孤舟。羁望伤千里，长歌遣四愁。
跻险方未夷，乘春聊骋望。谁念复刍狗，山河独偏丧。
倚棹春江上，横舟石岸前。山暝行人断，迢迢独泛仙。
秦晋积旧匹，潘徐有世亲。年华与妆面，共作一芳春。
日影飞花殿，风文积草池。凤楼通夜敞，虬辇望春移。
离忧将岁尽，归望逐春来。庭花如有意，留艳待人开。
冬去更筹尽，春随斗柄回。寒暄一夜隔，客鬓两年催。
凤城春色晚，龙禁早晖通。蔼蔼瑶山满，仙歌始乐风。
天晴上初日，春水送孤舟。羁望伤千里，长歌遣四愁。
万里人南去，三春雁北飞。不知何岁月，得与尔同归。
三年一上计，万国趋河洛。行矣当自强，春耕庶秋获。
春令夙所奉，驾言遵此行。苟得不可遂，吾其谢世婴。
蘋藻生南涧，蕙兰秀中林。千春思窈窕，黄鸟复哀音。
贤王有池馆，明主赐春游。皇泽空如此，轻生莫可酬。
姹女矜容色，为花不让春。自然无限态，长在艳阳晨。
送客南昌尉，离亭西候春。相知无远近，万里尚为邻。
海燕何微眇，乘春亦暂来。无心与物竞，鹰隼莫相猜。
一作江南守，江林三四春。淮阳只有卧，持此度芳辰。
上苑春先入，中园花尽开。唯馀幽径草，尚待日光催。
窗外一株梅，寒花五出开。行人断消息，春恨几裴回。
帝尧平百姓，高祖宅三秦。懦夫仰高节，下里继阳春。
春泉鸣大壑，皓月吐层岑。高兴南山曲，长谣横素琴。
目断南浦云，心醉东郊柳。始愿今不从，春风恋携手。
肃事祠春溟，宵斋洗蒙虑。留楫竟何待，徙倚忽云暮。
仲春辞国门，畏途横万里。悠悠南溟远，采掇长已矣。
玉树朝日映，罗帐春风吹。妾自肝肠断，傍人那得知。
金阁妆新杏，琼筵弄绮梅。今年春色早，应为剪刀催。
宦游非吏隐，心事好幽偏。独与秦山老，相欢春酒前。
今日游何处，春泉洗药归。丘中无俗事，身世两相违。
公子正邀欢，林亭春未兰。帝城归路直，留兴接鹓鸾。
同气有三人，分飞在此晨。谁怜散花萼，独赴日南春。
马上逢寒食，愁中属暮春。故园肠断处，日夜柳条新。
年光竹里遍，春色杏间遥。今日陪欢豫，还疑陟紫霄。
春豫灵池会，沧波帐殿开。不愁明月尽，自有夜珠来。
相庭贻庆远，才子拜郎初。徒斐阳春和，难参丽曲馀。
桂林风景异，秋似洛阳春。归欤卧沧海，何物贵吾身。
候晓逾闽峤，乘春望越台。何当首归路，行剪故园莱。
落花双树积，芳草一庭春。房中无俗物，林下有青苔。
昔日河阳县，氛氲香气多。曹娘娇态尽，春树不堪过。
郡宅枕层岭，春湖绕芳甸。唯馀后凋色，窃比东南箭。
晦节高楼望，山川一半春。兀然心似醉，不觉有吾身。
芳春桃李时，京都物华好。赠君双佩刀，日夕视来期。
回首览燕赵，春生两河间。问乡何处所，目送白云还。
九月蓬根断，三边草叶腓。殷勤凤楼上，还袂及春晖。
春还上林苑，花满洛阳城。可怜朝与暮，楼上独盈盈。
帝里寒光尽，神皋春望浃。清尊湛不空，暂喜平生接。
披襟乘石磴，列籍俯春泉。兴洽林塘晚，重岩起夕烟。
烟霞春旦赏，松竹故年心。闲居饶酒赋，随兴欲抽簪。
闲情兼嘿语，携杖赴岩泉。还题平子赋，花树满春田。
上巳年光促，中川兴绪遥。遽悲春望远，江路积波潮。
客心千里倦，春事一朝归。还伤北园里，重见落花飞。
芳屏画春草，仙杼织朝霞。何如山水路，对面即飞花。
抱琴开野室，携酒对情人。林塘花月下，别似一家春。
客念纷无极，春泪倍成行。今朝花树下，不觉恋年光。
山泉两处晚，花柳一园春。还持千日醉，共作百年人。
丘壑经涂赏，花柳遇时春。相逢今不醉，物色自轻人。
物外山川近，晴初景霭新。芳郊花柳遍，何处不宜春。
缀叶归烟晚，乘花落照春。边城琴酒处，俱是越乡人。
江旷春潮白，山长晓岫青。他乡临睨极，花柳映边亭。
汉帝抚戎臣，丝言命锦轮。所嗟秾李树，空对小榆春。
濯龙春苑曙，翠凤晓旗舒。珠履陪仙驾，金声振属车。
大江开宿雨，征棹下春流。羁眺伤千里，劳歌动四愁。
园楼春正归，入苑弄芳菲。膏泽登千庾，欢情遍九围。
柳陌莺初啭，梅梁燕始归。乘春重游豫，淹赏玩芳菲。
银井桐花发，金堂草色齐。芳春随意晚，佳赏日无暌。
暄籥三春谢，炎钟九夏初。胜情多赏托，尊酒狎林箊。
春叶秋风起，苍葭晓露团。清尊对旻序，高宴有馀欢。
玉烛年行尽，铜史漏犹长。裴回临岁晚，顾步伫春光。
二月虹初见，三春蚁正浮。既能甜似蜜，还绕楚王舟。
钜野韶光暮，东平春溜通。五湖多赏乐，千里望难穷。
暮律移寒火，春宫长旧栽。何当赤墀下，疏干拟三台。
春晖满朔方，归雁发衡阳。寄语能鸣侣，相随入帝乡。
导洛宜阳右，乘春别馆前。莫言舒紫褥，犹异饮清泉。
使出凤凰池，京师阳春晚。宁独锡和戎，更当封定远。
日晦随蓂荚，春情著杏花。更看金谷骑，争向石崇家。
野郊怆新别，河桥非旧饯。无复昔时人，芳春共谁遣。
春暮萍生早，日落雨飞馀。愿逐旌旗转，飘飘侍直庐。
禁苑春光丽，花蹊几树装。如何仙岭侧，独秀隐遥芳。
绿绮膺河检，清坛俯洛滨。预奉咸英奏，长歌亿万春。
陌头杨柳枝，已被春风吹。赠子同心花，殷勤此何极。
二月芳游始，开轩望晓池。阳春遽多意，唯愿两人知。
春分自淮北，寒食渡江南。遥思故园陌，桃李正酣酣。
三月重三日，千春续万春。陛下制万国，臣作水心人。
桐柏膺新命，芝兰惜旧游。落花纷送远，春色引离忧。
皇恩眷下人，割爱远和亲。那堪桃李色，移向虏庭春。
长乐喜春归，披香瑞雪霏。上林纷可望，无处不光辉。
凤楼纡睿幸，龙舸畅宸襟。愿奉瑶池驾，千春侍德音。
上林宫馆好，春光独早知。此日叨陪侍，恩荣得数枝。
正月符嘉节，三春玩物华。光阴不相借，迟迟落景斜。
今夜启城闉，结伴戏芳春。欢乐无穷已，歌舞达明晨。
他乡月夜人，相伴看灯轮。今宵何处好，惟有洛城春。
上序春晖丽，中园物候华。萧散林亭晚，倒载欲还家。
年华蔼芳隰，春溜满新池。行乐方无极，淹留惜晚曦。
践胜寻良会，乘春玩物华。未极林泉赏，参差落照斜。
啸侣入山家，临春玩物华。兴洽林亭晚，方还倒载车。
三春休晦节，九谷泛年华。兴阑相顾起，流水送香车。
今夜可怜春，河桥多丽人。重城自不掩，出向小平津。
春华归柳树，俯景落蓂枝。兴阑巾倒戴，山公下习池。
飞观写春望，开宴坐汀沙。莫虑能骑马，投辖自停车。
驾言寻凤侣，乘欢俯雁池。别有陶春日，青天云雾披。
春来日渐赊，琴酒逐年华。兴阑情未尽，步步惜风花。
早春惊柳穟，初晦掩蓂华。重惜林亭晚，上路满烟霞。
晓入宜春苑，秾芳吐禁中。裁成识天意，万物与花同。
朝闻讲艺馀，晨省拜恩初。江上春流满，还应荐跃鱼。
三月松作花，春行日渐赊。此中谁与乐，挥涕语年华。
虹旗映绿荑，春仗汉丰西。兴阕菱歌动，沙洲乱夕鹥。
独好中林隐，先期上月春。其如众君子，嘉会阻清尘。
二月韶春半，三空霁景初。爱离方自此，回望独蹰躇。
岁穷惟益老，春至却辞家。可惜东园树，无人也作花。
章奏中京罢，云泉别业归。幽栖可怜处，春事满林扉。
征客戍金微，愁闺独掩扉。春风日向尽，衔涕作征衣。
井络双源浚，浔阳九派长。不惜劳歌尽，谁为听阳春。
三十二馀罢，鬓是潘安仁。若不犯霜雪，虚掷玉京春。
酌桂陶芳夜，披薜啸幽人。幸此承恩洽，聊当故乡春。
闻君招隐地，仿佛武陵春。山中有春草，长似寄相思。
千里年光静，四望春云生。非将吴会远，飘荡帝乡情。
龙云玉叶上，鹤雪瑞花新。幽兰不可俪，徒自绕阳春。
旅客春心断，边城夜望高。赖有阳春曲，穷愁且代劳。
幽寻极幽壑，春望陟春台。兴兰荀御动，归路起浮埃。
长啸三春晚，端居百虑盈。艰虞行已远，时迹自相惊。
意气坐相亲，关河别故人。只应持此曲，别作边城春。
仆本多悲者，年来不悟春。赖得烟霞气，淹留攀桂人。
春女颜如玉，怨歌阳春曲。但看楚王墓，唯有数株松。
珠帘的晓光，玉颜艳春彩。佳期杨柳陌，携手莫相违。
萋萋春草绿，悲歌牧征马。挥涕弃之去，不忍闻此言。
佳人眠洞房，回首见垂杨。寄语同心伴，迎春且薄妆。
酒熟人须饮，春还鬓已秋。平生能几日，不及且遨游。
边地无芳树，莺声忽听新。坐闻应落泪，况忆故园春。
太原俗尚武，高皇初奋庸。愿君及春事，回舆绥万邦。
今日清明宴，佳境惜芳菲。承恩如改火，春去春来归。
共君春种瓜，本期清夏暑。偶逢西风便，因之寄鄂渚。
我行春三月，山中百花开。谁知高深意，缅邈心幽哉。
山水佳新霁，南楼玩初旭。白发悲上春，知常谢先欲。
青气含春雨，知从岱岳来。最宜三五夜，晴月九重开。
今岁好拖钩，横街敞御楼。春来百种戏，天意在宜秋。
东壁图书府，西园翰墨林。缓歌春兴曲，情竭为知音。
西掖持醇酒，东山就白云。太平多乐事，春物共氛氲。
汉掖通沙塞，边兵护草腓。明年春酒熟，留酌二星归。
二年共游处，一旦各西东。何时似春雁，双入上林中。
秋雁逢春返，流人何日归。南中不可问，书此示京畿。
惠好交情重，辛勤世事多。影移春复间，迟暮两如何。
兰成追宋玉，旧宅偶词人。独有东阳守，来嗟古树春。
危楼泻洞湖，积水照城隅。举目思乡县，春光定不殊。
湖上奇峰积，山中芳树春。静言观听里，万法自成轮。
晦日嫌春浅，江浦看湔衣。寄书题此日，雁过洛阳飞。
春色沅湘尽，三年客始回。比肩羊叔子，千载岂无才。
王宰丹青化，春卿礼乐才。自惜同声处，从今遂绝弦。
寒食春过半，花秾鸟复娇。皇情爱嘉节，传曲与箫韶。
千龄逢启圣，万域共来威。徒竭秋云影，何资春日晖。
万类春皆乐，徂颜独不怡。西风欲谁语，悯默遂无词。
日出洞庭水，春山挂断霞。自怜心问景，三岁客长沙。
东北春风至，飘飘带雨来。无缘一启齿，空酌万年杯。
故岁今宵尽，新年明旦来。愁心随斗柄，东北望春回。
今岁元日乐，不谢往年春。知向来心道，谁为昨夜人。
春来半月度，俗忌一时闲。不酌他乡酒，惟堪对楚山。
客来已两春，更瞻韶光早。白云谢归雁，驰怀洛阳道。
离忧耿未和，春虑忽蹉跎。激意屡怡赏，无如乡念何。
栖闲有愚谷，好事枉朝轩。多愧春莺曲，相求意独存。
有美朝为贵，幽寻地自偏。阳春和已寡，扣寂竟徒然。
玉颜生汉渚，汤沐荣天女。畴日成蹊处，秾华不复春。
玉辂寻春赏，金堤重晦游。汀洲归棹晚，箫鼓杂汾讴。
凤辇乘春陌，龙山访故台。忝侪文雅地，先后各时来。
苍茫南塞地，明媚上春时。一叹轺轩阻，悠悠即所思。
春气动百草，纷荣时断续。客行虽云远，玩之聊自足。
凭轩聊一望，春色几芬菲。谁忍孤游客，言念独依依。
忽见寒梅树，开花汉水滨。不知春色早，疑是弄珠人。
青春浩无际，白日乃迟迟。太息东流水，盈觞难再持。
合殿春应早，开箱彩预知。轻生承剪拂，长伴万年枝。
今春芳苑游，接武上琼楼。只为看花鸟，时时误失筹。
肃肃莲花界，荧荧贝叶宫。天歌应春籥，非是为春风。
西禁青春满，南端皓月微。烟光章奏里，纷向夕郎飞。
闻道清明近，春闱向夕阑。无劳秉华烛，晴月在南端。
棠棣日光辉，高襟应序归。灞亭春有酒，岐路惜芬菲。
解缆春风后，鸣榔晓涨前。不能怀魏阙，心赏独泠然。
小度巫山峡，荆南春欲分。别来如梦里，一想一氛氲。
岭外无寒食，春来不见饧。帝乡遥可念，肠断报亲情。
昨夜南亭望，分明梦洛中。肝肠馀几寸，拭泪坐春风。
何许乘春燕，多知辨夏台。不如黄雀语，能雪冶长猜。
去岁投荒客，今春肆眚归。还将合浦叶，俱向洛城飞。
法驾乘春转，神池象汉回。微臣雕朽质，羞睹豫章材。
阊阖连云起，岩廊拂雾开。千春奉休历，分禁喜趋陪。
春风摇碧树，秋雾卷丹台。夜光殊在握，了了见沉灰。
今夕重门启，游春得夜芳。经过犹未已，钟鼓出长杨。
层城起丽谯，凭览出重霄。离居欲有赠，春草寄长谣。
盈盈粉署郎，五日宴春光。巧落梅庭里，斜光映晓妆。
美酒值芳春，醒馀气益真。傲然歌一曲，一醉濯缨人。
君子每垂眷，江山共流眄。屡登高春台，徒使泪如霰。
春山临远壑，水木自幽清。地僻方无闷，逾知道思精。
岁去愁终在，春还命不来。长吁问丞相，东阁几时开。
傍海皆荒服，分符重汉臣。连年不见雪，到处即行春。
去国三巴远，登楼万里春。伤心江上客，不是故乡人。
大妇能调瑟，中妇咏新诗。上客且安坐，春日正迟迟。
荡子戍辽东，连年信不通。系书春雁足，早晚到云中。
春雪满空来，触处似花开。不知园里树，若个是真梅。
绿叶迎春绿，寒枝历岁寒。愿持柏叶寿，长奉万年欢。
剪彩迎初候，攀条故写真。应为熏风拂，能令芳树春。
出震乘东陆，凭高御北辰。幸承今日宴，长寿万年春。
主第簪裾出，王畿春照华。欢娱属晦节，酩酊未还家。
春殿猗兰美，仙阶柏树荣。南山遥可献，常愿奉皇明。
春朝物候妍，愁妇镜台前。不及随萧史，高飞向紫烟。
春日照长安，皇恩宠庶官。乐游宜缔赏，舞咏惜将阑。
王家傍绿池，春色正相宜。出入千门里，年年乐未移。
红树晓莺啼，春风暖翠闺。藁砧当此日，行役向辽西。
二月韶光好，春风香气多。更听春燕语，妾亦不如他。
三月春将尽，空房妾独居。□□□□□，□□□□□。
举棹乘春水，归山抚岁华。安知馀兴尽，相望紫烟赊。
暝上春山阁，梯云宿半空。一闻鸡唱晓，已见日曈曈。
胡姬春酒店，弦管夜锵锵。上客无劳散，听歌乐世娘。
风流谁代子，虽有旧无双。海潮与春梦，朝夕广陵江。
海岳三峰古，春皇二月寒。溪山游未厌，琴酌弄晴湾。
拜郎登省闼，奉使驰车乘。寒尽岁阴催，春归物华证。
洛城三五夜，天子万年春。不觉东方日，遥垂御藻新。
系马清溪树，禅门春气浓。更言穷寂灭，回策上南峰。
刻石记天文，朝推谷子云。往来春不尽，离思莫氛氲。
云雨阳台路，光华驿骑巡。观风布明诏，更是汉南春。
公府西岩下，红亭间白云。江南归思逼，春雁不堪闻。
闻唱梅花落，江南春意深。使君停五马，行乐此中偏。
吉日初成晦，方塘遍是春。夜还何虑暗，秉烛向城闉。
杨柳映春江，江南转佳丽。独有萋萋心，谁知怨芳岁。
征戍动经年，含情拂玳筵。自君辽海去，玉匣闭春弦。
校文常近日，赐宴忽升天。共惜芸香暮，春风几万年。
神女调温液，年年待圣人。灵威自无极，从此献千春。
翠羽流苏帐，春眠曙不开。同心勿遽游，幸待春妆竟。
山中燕子龛，路剧羊肠恶。一向石门里，任君春草深。
柳暗百花明，春深五凤城。仍闻遣方士，东海访蓬瀛。
怜君不得意，况复柳条春。知尔不能荐，羞称献纳臣。
万里春应尽，三江雁亦稀。悬知倚门望，遥识老莱衣。
岩壑转微径，云林隐法堂。欲知禅坐久，行路长春芳。
丽日照残春，初晴草木新。中厨办粗饭，当恕阮家贫。
谷口疏钟动，渔樵稍欲稀。东皋春草色，惆怅掩柴扉。
宿雨乘轻屐，春寒著弊袍。还持鹿皮几，日暮隐蓬蒿。
春树绕宫墙，宫莺啭曙光。游人未应返，为此始思乡。
故事修春禊，新宫展豫游。宸章在云表，垂象满皇州。
长乐青门外，宜春小苑东。君王来祓禊，灞浐亦朝宗。
万乘亲斋祭，千官喜豫游。从今亿万岁，天宝纪春秋。
上路笙歌满，春城漏刻长。愿将天地寿，同以献君王。
东郊春草色，驱马去悠悠。早晚方归奏，南中才忌秋。
际晓投巴峡，馀春忆帝京。赖多山水趣，稍解别离情。
分行接绮树，倒影入清漪。不学御沟上，春风伤别离。
春池深且广，会待轻舟回。靡靡绿萍合，垂杨扫复开。
与君青眼客，共有白云心。不向东山去，日令春草深。
绿艳闲且静，红衣浅复深。花心愁欲断，春色岂知心。
家住孟津河，门对孟津口。心心视春草，畏向阶前生。
冷艳全欺雪，馀香乍入衣。春风且莫定，吹向玉阶飞。
别业居幽处，到来生隐心。寥寥人境外，闲坐听春禽。
昼眺伊川曲，岩间霁色明。更怜春岸绿，幽意满前楹。
秋天闻好鸟，惊起出帘帷。且长凌风翮，乘春自有期。
言别恨非一，弃置我宗英。时方春欲暮，叹息向流莺。
春台临永路，跂足望行子。不见携手人，下山采绿芷。
子月过秦正，寒云覆洛城。春官含笑待，驱马速前程。
可叹芳菲日，分为万里情。客心君莫问，春草是王程。
东园长新笋，映日复穿篱。但恐春将老，青青独尔为。
相逢此溪曲，胜托在烟霞。借问淹留日，春风满若耶。
墨客钟张侣，材高吴越珍。归期应不远，当及未央春。
曝暄理新翳，迎春射鸣雉。大夫昔何苦，取笑欢妻子。
幽人下山径，去去夹青林。春朝烟雨散，犹带浮云阴。
暮春天气和，登岭望层城。何当见轻翼，为我达远心。
春至鶬鹒鸣，薄言向田墅。数瓮犹未开，明朝能饮否。
东望春明门，驾言聊出游。成名苟有地，何必东陵侯。
春风摇杂树，言别还江汜。愿谢山中人，回车首归躅。
春草生洞渚，春风入上林。大君思左右，无乃化黄金。
华山薄游者，玄发当青春。孰想古人言，乃知悲风雨。
圣主御青春，纶言命使臣。帝心矜动物，非为属车人。
洛城春雨霁，相送下江乡。直望清波里，唯馀落日光。
西方有六国，国国愿来宾。解剑聊相送，边城二月春。
众星已穷次，青帝方行春。愿以桑榆末，常逢甲子新。
洛水春冰开，洛城春水绿。少年不得志，走马游新市。
月昃鸣珂动，花连绣户春。盘龙玉台镜，唯待画眉人。
敛眉语芳草，何许太无情。正见离人别，春心相向生。
胜境宜长望，迟春好散愁。为临温液近，偏美圣君游。
小园足生事，寻胜日倾壶。田家心适时，春色遍桑榆。
暂得金吾夜，通看火树春。应须尽记取，说向不来人。
君王不可见，芳草旧宫春。犹带罗裙色，青青向楚人。
憔悴逢新岁，茅扉见旧春。朝来明镜里，不忍白头人。
百丈深涧里，过时花欲妍。应缘地势下，遂使春风偏。
故居何日下，春草欲芊芊。杖锡闲来往，无心到处禅。
建寅回北斗，看历占春风。今日阳和发，荣枯岂不同。
长沙千载后，春草独萋萋。伫立伤今古，相看惜解携。
昔贤怀一饭，兹事已千秋。春草茫茫绿，王孙旧此游。
往来无尽目，离别要逢春。魏阙心常在，随君亦向秦。
寂寞应千岁，桃花想一枝。独怜春草色，犹似忆佳期。
春草长河曲，离心共渺然。山东征战苦，几处有人烟。
迟迟立驷马，久客恋潇湘。秦地看春色，南枝不可忘。
歌舞怜迟日，旄麾映早春。任他行雨去，归路裛香尘。
郊原春欲暮，桃杏落纷纷。长啸高台上，南风冀尔闻。
小邑沧洲吏，新年白首翁。羁心早已乱，何事更春风。
金陵已芜没，函谷复烟尘。何事须成别，汀洲欲暮春。
犹是南州吏，江城又一春。无心羡荣禄，唯待却垂纶。
夜色带春烟，灯花拂更燃。不知巫峡雨，何事海西边。
惆怅青春晚，殷勤浊酒垆。梁园旧相识，谁忆卧江湖。
山阴好云物，此去又春风。徒羡扁舟客，微官事不同。
羽檄催归恨，春风醉别颜。遥知用兵处，多在八公山。
春兰方可采，此去叶初齐。春色长安道，相随入禁闺。
卧来能几日，春事已依然。寂寞深村里，唯君相访偏。
白首辞知己，沧洲忆旧居。春山数亩地，归去带经鉏。
微雨夜来歇，江南春色回。岂堪沧海畔，为客十年来。
云母映溪水，溪流知几春。寥寥古松下，岁晚挂头巾。
玄黄一疲马，筋力尽胡尘。犹恋长城外，青青寒草春。
客路风霜晓，郊原春兴馀。江湖无限意，非独为樵渔。
故人还水国，春色动离忧。尺素能相报，湖山若个忧。
何事浮溟渤，元戎弃莫邪。春风独回首，愁思极如麻。
不到东西寺，于今五十春。悠然千载后，知我揖光尘。
春气满林香，春游不可忘。行行小垂手，日暮渭川阳。
接战春来苦，孤城日渐危。无人报天子，心计欲何施。
春馀草木繁，耕种满田园。何时还清溪，从尔炼丹液。
二月湖水清，家家春鸟鸣。当杯已入手，歌妓莫停声。
猎客张兔罝，不能挂龙虎。相思若烟草，历乱无冬春。
颙望临碧空，怨情感离别。春去秋复来，相思几时歇。
桃花春水生，白石今出没。三载夜郎还，于兹炼金骨。
春雷起萌蛰，土壤日已疏。思君在何夕，明月照广除。
燕燕东向来，文鹓亦西飞。阳春自当返，短翮欲追随。
将违安可怀，宿恋复一方。何时共还归，举翼鸣春阳。
升阳暧春物，置酒临芳席。何当返徂雨，杂英纷可惜。
谷鸟时一啭，田园春雨馀。城阙应多事，谁忆此闲居。
山高鸣过雨，涧树落残花。非关春不待，当由期自赊。
风光山郡少，来看广陵春。残花犹待客，莫问意中人。
春风驻游骑，晚景澹山晖。方从广陵宴，花落未言归。
满城怜傲吏，终日赋新诗。请报淮阴客，春帆浪作期。
试吏向嵩阳，春山踯躅芳。只应传善政，日夕慰高堂。
声华满京洛，藻翰发阳春。丈夫岂恨别，一酌且欢忻。
相逢且对酒，相问欲何如。日日生春草，空令忆旧居。
孤客逢春暮，缄情寄旧游。楚俗饶辞客，何人最往还。
偶然弃官去，投迹在田中。日月欲为报，方春已徂冬。
班杨秉文史，对院自为邻。南宫有芳树，不并禁垣春。
去马嘶春草，归人立夕阳。元知数日别，要使两情伤。
琼树凌霜雪，葱茜如芳春。濡毫意黾勉，一用写悁勤。
借问堤上柳，青青为谁春。莫道无相识，要非心所亲。
雨歇万井春，柔条已含绿。有酒今不同，思君莹如玉。
青山导骑绕，春风行旆舒。高秩非为美，阑干泪盈裾。
远山含紫氛，春野霭云暮。还当守故扃，怅恨秉幽素。
皓月流春城，华露积芳草。清景终若斯，伤多人自老。
怅然高阁望，已掩东城关。春风偏送柳，夜景欲沉山。
何处醉春风，长安西复东。往来杨柳陌，犹避昔年骢。
仲春时景好，草木渐舒荣。于焉日淡泊，徒使芳尊盈。
晴明寒食好，春园百卉开。非关无烛罢，良为羁思催。
杂英纷已积，含芳独暮春。还如故园树，忽忆故园人。
众芳春竞发，寒菊露偏滋。勿弃东篱下，看随秋草衰。
清明暮春里，怅望北山陲。不及林间鸟，迁乔并羽仪。
亭子春城外，朱门向绿林。白云常在眼，聊足慰人心。
北斗回新岁，东园值早春。平生颇同道，相见日相亲。
阶下双梅树，春来画不成。风光先占得，桃李莫相轻。
春与人相乖，柳青头转白。吾先税归鞅，旧国如咫尺。
端居春心醉，襟背思树萱。适遇江海信，聊与南客论。
暮春别乡树，晚景低津楼。川上多往事，凄凉满空洲。
门柳叶已大，春花今复阑。相思难见面，时展尺书看。
潘郎腰绶新，霅上县花春。更作东征赋，知君有老亲。
斗柄欲东指，吾兄方北游。遥知客舍饮，醉里闻春鸠。
客舍见春草，忽闻思旧山。因悲宦游子，终岁无时闲。
问吉转征鞍，安仁道姓潘。汝南遥倚望，早去及春盘。
迁客犹未老，圣朝今复归。相逢贪醉卧，未得作春衣。
时辈似君稀，青春战胜归。一枝谁不折，棣萼独相辉。
官柳叶尚小，长安春未浓。遥知南湖上，只对香炉峰。
去马疾如飞，看君战胜归。向南风候暖，腊月见春辉。
卿家送爱子，愁见灞头春。日暮征鞍去，东郊一片尘。
花绶傍腰新，关东县欲春。看君有知己，坦腹向平津。
常爱夏阳县，往年曾再过。知君新称意，好得奈春何。
女几知君忆，春云相逐归。可怜真傲吏，尘事到山稀。
别酒为谁香，春官驳正郎。知君解起草，早去入文昌。
春池满复宽，晦节耐邀欢。日暮舟中散，都人夹道看。
终岁不得意，春风今复来。园庐幸接近，相与归蒿莱。
结茅闻楚客，卜筑汉江边。调笑提筐妇，春来蚕几眠。
盈盈一水隔，寂寂二更初。春物知人意，桃花笑索居。
渭北春已老，河西人未归。凉州三月半，犹未脱寒衣。
春流急不浅，归枻去何迟。莫道东山远，衡门在梦思。
禁苑春风起，流莺绕合欢。不堪深殿里，帘外欲黄昏。
幽人惜春暮，潭上折芳草。佳期何时还，欲寄千里道。
但有离宫处，君王每不居。丰年多望幸，春色待銮舆。
路辟天光远，春还月道临。经明如可拾，自有致云心。
春江可怜事，最在美人家。薄晚青丝骑，长鞭赴狭斜。
酒礼惭先祭，刑书已旷官。庭槐暂摇落，幸为入春看。
挥泪送回人，将书报所亲。还同星火去，马上别江春。
心与青春背，新年亦掩扉。定知书课日，优诏许辞归。
艰难只用武，归向浙河东。春日偏相忆，裁书寄剡中。
水流过海稀，尔去换春衣。想到金陵渚，酣歌对落晖。
行春日已晓，桂楫逐寒烟。日日趋黄阁，应忘云海边。
主人冯轼贵，送客泛舟稀。醉与群公狎，春塘露冕归。
十年犹执宪，万里独归春。相送临京口，停桡泪满巾。
汉主留才子，春城直紫微。玉堂宜岁久，且莫厌彤闱。
塞鸿归欲尽，北客始辞春。修刺辕门里，多怜尔为亲。
停车邀别乘，促轸奏胡笳。更有堪悲处，梁城春日斜。
春愁能浩荡，送别又如何。好是神仙尉，前贤亦未过。
处处空篱落，江村不忍看。乘春务征伐，谁肯问凋残。
淮南频送别，临水惜残春。更接天津近，馀花映绶新。
淇上春风涨，鸳鸯逐浪飞。相将踏青去，不解惜罗衣。
清秀过终童，携书访老翁。春归定得意，花送到东中。
法许庐山远，诗传休上人。能令折腰客，遥赏竹房春。
傍海皆荒服，分符重汉臣。连年不见雪，到处即行春。
夫子高世迹，时人不可攀。青春灞亭别，此去何时还。
斤溪数亩田，素心拟长往。春郊桃李月，忍此戒征两。
禁省夜沉沉，春风雪满林。建章寒漏起，更助掖垣深。
春山唯一室，独坐草萋萋。晚与门人别，依依出虎溪。
儒衣羞此别，去抵汉公卿。离酌不辞醉，西江春草生。
隐隐春城外，朦胧陈迹深。谁为久州县，苍生怀德音。
塞口连浊河，辕门对山寺。一歌阳春后，三叹终自愧。
诸生曰万盈，四十乃知名。莫以山田薄，今春又不耕。
落日知分手，春风莫断肠。人生只为此，亦足傲羲皇。
知君薄州县，好静无冬春。若是周旋地，当令风义亲。
化塔屹中起，孤高宜上跻。始知阳春后，具物皆筌蹄。
出门何所见，春色满平芜。可叹无知己，高阳一酒徒。
柳色惊心事，春风厌索居。方知一杯酒，犹胜百家书。
步屟随春风，村村自花柳。月出遮我留，仍嗔问升斗。
春旱天地昏，日色赤如血。安得鞭雷公，滂沱洗吴越。
东城抱春岑，江阁邻石面。晚交严明府，矧此数相见。
早宿宾从劳，仲春江山丽。斯文忧患馀，圣哲垂彖系。
独卧嵩阳客，三违颍水春。穷秋正摇落，回首望松筠。
追饯同舟日，伤春一水间。天涯故人少，更益鬓毛斑。
迟日深春水，轻舟送别筵。若逢岑与范，为报各衰年。
春日清江岸，千甘二顷园。后于桃李熟，终得献金门。
春日无人境，虚空不住天。谁能解金印，潇洒共安禅。
天下兵虽满，春光日自浓。君臣重修德，犹足见时和。
春岸桃花水，云帆枫树林。百年歌自苦，未见有知音。
百舌来何处，重重只报春。过时如发口，君侧有谗人。
离亭非旧国，春色是他乡。川路风烟接，俱宜下凤凰。
寂寞春山路，君王不复行。尚思歌吹入，千骑把霓旌。
春江不可渡，二月已风涛。戏问垂纶客，悠悠见汝曹。
旧相恩追后，春池赏不稀。使君双皂盖，滩浅正相依。
野水平桥路，春沙映竹村。还思长者辙，恐避席为门。
农务村村急，春流岸岸深。异时怀二子，春日复含情。
南楚青春异，暄寒早早分。杖藜妨跃马，不是故离群。
水色含群动，朝光切太虚。瞿唐春欲至，定卜瀼西居。
久嗟三峡客，再与暮春期。落日悲江汉，中宵泪满床。
江度寒山阁，城高绝塞楼。彝陵春色起，渐拟放扁舟。
徐步移班杖，看山仰白头。春城见松雪，始拟进归舟。
冥冥甲子雨，已度立春时。直觉巫山暮，兼催宋玉悲。
巫峡千山暗，终南万里春。应论十年事，愁绝始星星。
乱后嗟吾在，羁栖见汝难。明年下春水，东尽白云求。
楚岸收新雨，春台引细风。病身虚俊味，何幸饫儿童。
碧草逢春意，沅湘万里秋。赋诗分气象，佳句莫频频。
楚岸行将老，巫山坐复春。天边梅柳树，相见几回新。
楚草经寒碧，逢春入眼浓。看花随节序，不敢强为容。
曙角凌云罢，春城带雨长。萍漂忍流涕，衰飒近中堂。
江湖春欲暮，墙宇日犹微。今夜文星动，吾侪醉不归。
漳滨与蒿里，逝水竟同年。秋色凋春草，王孙若个边。
肃肃湘妃庙，空墙碧水春。苍梧恨不尽，染泪在丛筠。
水生春缆没，日出野船开。莫道新知要，南征且未回。
闻道今春雁，南归自广州。年年霜露隔，不过五湖秋。
春生南国瘴，气待北风苏。隐几看帆席，云州涌坐隅。
春宅弃汝去，秋帆催客归。鹿门自此往，永息汉阴机。
凄怆郇瑕色，差池弱冠年。春秋褒贬例，名器重双全。
夜醉长沙酒，晓行湘水春。高名前后事，回首一伤神。
落叶春风起，高城烟雾开。盐官虽绊骥，名是汉庭来。
三月雪连夜，未应伤物华。只缘春欲尽，留著伴梨花。
春草纷碧色，佳人旷无期。嗟君在万里，使妾衣带宽。
独坐思千里，春庭晓景长。深情托瑶瑟，弦断不成章。
越井人南去，湘川水北流。春心将别恨，万里共悠悠。
极浦三春草，高楼万里心。停杯试北望，还欲泪沾襟。
春雨暗重城，讼庭深更寂。爱尔蕙兰丛，芳香饱时泽。
赏心无远近，芳月好登望。莺啼绿萝春，回首还惆怅。
隐者守恬泊，春山日深净。游目来远思，摘芳寄汝颍。
天阶崇黼黻，世路有趋竞。林泉春可游，羡尔得其性。
太清霁云雷，阳春陶物象。宣城传逸韵，千载谁此响。
水国尝独往，送君还念兹。春鸿刷归翼，一寄杜蘅枝。
孤树延春日，他山卷曙霞。故人云路隔，何处寄瑶华。
谁知白云外，别有绿萝春。颍上逃尧者，何如此养真。
养拙惯云卧，为郎如鸟栖。未央春漏促，残梦谢晨鸡。
斜日片帆阴，春风孤客心。乡愁不可道，浦宿听猿吟。
朝花飞暝林，对酒伤春心。如何紫芝客，相忆白云深。
欲知愚谷好，久别与春还。求仲应难见，残阳且掩关。
东去有馀意，春风生赐衣。别离须计日，相望在彤闱。
春风起东道，握手望京关。举目情难尽，羁离失志间。
春草晚来色，东门愁送君。梅生寄黄绶，不日在青云。
事边仍恋主，举酒复悲歌。相忆情难尽，离居春草多。
晓日馀冰上，春池一镜明。更随舟楫去，犹可助坚贞。
少年从事好，此去别愁轻。遥爱下车日，江皋春草生。
晓日早莺啼，江城旅思迷。王孙莫久卧，春草欲萋萋。
上林春更好，宾雁不知归。宁忆寒乡侣，鸾凰一见稀。
禅林绝过客，柱史正焚香。绕阶春色至，屈草待君芳。
何事重逢迎，春醪晚更清。引满不辞醉，风来待曙更。
空谷春云满，愚公晦迹深。所思青琐客，瑶草寄幽心。
当年不出世，知子餐霞人。分首天涯去，再来芳杜春。
共许徐方牧，能临河内人。愿言青琐拜，早及上林春。
青琐留才子，春池静禁林。为怜风水外，落羽此漂沉。
能栖杏梁际，不与黄雀群。含情别故侣，花月惜春分。
一官叨下秩，九棘谢知音。芳草文园路，春愁满别心。
望山登春台，目尽趣难极。晚景下平阡，花际霞峰色。
春畦生百药，花叶香初霁。好容似风光，偏来入丛蕙。
永日兴难望，掇芳春陂曲。新晴花枝下，爱此苔水绿。
风霜枯万物，退谷如春时。莫将车马来，令我鸟兽惊。
石宫春云白，白云宜苍苔。晨光静水雾，逸者犹安眠。
人言寿春远，此去先秋到。若在八公山，题诗一相报。
小县春山口，公孙吏隐时。郢门千里外，莫怪尺书迟。
结客平陵下，当年倚侠游。春风坐相待，晚日莫淹留。
远水流春色，回风送落晖。从来赤管笔，提向幕中稀。
少年为长史，东去事诸侯。他日知相忆，春风海上楼。
春城乞食还，高论此中闲。晚送门人出，钟声杳霭间。
青春带文绶，去事魏征西。自有从军乐，何须怨解携。
春草东江外，翩翩北路归。主人池上酌，携手暮花飞。
日沉诸山昏，寂历群动宿。忧来无良方，归候春酒熟。
少年事远游，出入燕与秦。今日负鄙愿，多惭故山春。
百花结成子，春物舍我去。未必千黄金，买得一人顾。
獭祭川水大，人家春日长。芳景勿相迫，春愁未遽忘。
昨日看摇落，惊秋方怨咨。山山春草满，何处不相思。
春物行将老，怀君意讵堪。知同百口累，曷日办抽簪。
使君朱两轓，春日整东辕。当使仁风动，遥听舆颂喧。
妙年能致身，陈力复安亲。每叹违心赏，吴门正早春。
悠然富春客，忆与暮潮归。若访新安路，严陵有钓矶。
雨馀深巷静，独酌送残春。借问山阳会，如今有几人。
东南富春渚，曾是谢公游。遥想赤亭下，闻猿应夜愁。
暂屈文为吏，聊将禄代耕。离心逐春草，直到建康城。
入谷多春兴，乘舟棹碧浔。山云昨夜雨，溪水晓来深。
懒寻芳草径，来接侍臣筵。地与东城接，春光醉目前。
朝朝春事晚，泛泛行舟远。悬知白日斜，定是犹相望。
上方偏可适，季月况堪过。已度清明节，春秋如客何。
草遍颍阳山，花开武陵水。春色既已同，人心亦相似。
江上春常早，闽中客去稀。还看复命处，盛府有光辉。
春风来几日，先入辟疆园。身外无馀事，闲吟昼闭门。
马卿工词赋，位下年将暮。俱应待春色，独使客心悲。
海岸耕残雪，溪沙钓夕阳。客中何所有，春草渐看长。
西陵犹隔水，北岸已春山。只应结茅宇，出入石林间。
巧解逢人笑，还能乱蝶飞。春时风入户，几片落朝衣。
离堂徒宴语，行子但悲辛。唯有闻羌笛，梅花曲里春。
春雪偏当夜，暄风却变寒。连营鼓角动，忽似战桑干。
落日凭危堞，春风似故乡。元戎资上策，南亩起耕桑。
古庙风烟积，春城车骑过。神心降福处，应在故乡多。
暝色赴春愁，归人南渡头。谁知放歌客，此意正悠悠。
南桥春日暮，杨柳带青渠。不得同携手，空成意有馀。
时鸟催春色，离人惜岁华。纵令寒食过，犹有镜中花。
晓见苍龙驾，东郊春已迎。遥观上林树，今日遇迁莺。
神女藏难识，巫山秀莫群。先王为立庙，春树几氛氲。
南陌春风早，东邻曙色斜。谁知如昔日，更浣越溪纱。
飞雪带春风，裴回乱绕空。君看似花处，偏在洛阳东。
佳人成古石，藓驳覆花黄。犹有春山杏，枝枝似薄妆。
袅袅柳杨枝，当轩杂珮垂。爱此阳春色，秋风莫遽吹。
道由白云尽，春与青溪长。幽映每白日，清辉照衣裳。
飞雪伴春还，春庭晓自闲。不随迟日尽，留顾岁华间。
春暮越江边，春阴寒食天。不知何处恨，已解入筝弦。
今日春气暖，东风杏花拆。平生兹已矣，此外尽非适。
出山秋云曙，山木已再春。余以不材寿，非智免斧斤。
玉管潜移律，东郊始报春。谁怜在阴者，得与蛰虫伸。
春生岘首东，先暖习池风。磨灭怀中刺，曾将示孔融。
晦日湔裾俗，春楼致酒时。为邦久无事，比屋自熙熙。
江南季春天，莼叶细如弦。池边草作径，湖上叶如船。
春风入香刹，暇日独游衍。大通智胜佛，几劫道场现。
大贤旧丞相，作镇江山雄。何当翼明庭，草木生春融。
何地避春愁，终年忆旧游。故园桃李月，伊水向东流。
莫信梅花发，由来谩报春。临流不痛饮，鸥鸟也欺人。
春来绣羽齐，暮向竹林栖。别有无巢燕，犹窥幕上泥。
春还不得还，家在最深山。去处但无事，重门深闭关。
谁家无春酒，何处无春鸟。夜宿桃花村，踏歌接天晓。
宛转若游丝，浅深栽绿崦。年年立春后，即被啼莺占。
百舌春来哑，愁人共待晴。不关秋水事，饮恨亦无声。
园莺啼已倦，树树陨香红。不是春相背，当由己自翁。
苇萧中辟户，相映绿淮流。莫讶春潮阔，鸥边可泊舟。
昔别吴堤雨，春帆去较迟。江波千里绿，□□□□□。
倦客乘归舟，春溪杳将暮。连云向重山，杳未见钟路。
故宅春山中，来逢夕阳入。先生何处去，惆怅空独立。
不语看芳径，悲春懒独行。赖逢骢马客，郢曲缓羁情。
春亭及策上，郎吏谢玄晖。犹忆东溪里，雷云掩故扉。
钟陵春日好，春水满南塘。欲问羁愁发，秦关道路长。
春灰今变候，密雪又霏霏。且共衔杯酒，陶潜不得归。
系舟仙宅下，清磬落春风。鹤驾何时去，游人自不逢。
匹马宜春路，萧条背馆心。子规何处发，青树满高岑。
为郎日赋诗，小谢少年时。行乐西园暮，春风动柳丝。
副相威名重，春卿礼乐崇。谁云千载后，周召独为公。
草长花落树，羸病强寻春。寄谢南宫客，轩车不见亲。
结茅同楚客，卜筑汉江边。调笑提筐妇，春来蚕几眠。
异乡三十口，亲老复家贫。惆怅江边柳，依依又欲春。
远别望有归，叶落望春晖。相携恸君罢，春日空迟迟。
江柳断肠色，黄丝垂未齐。相思万里道，春去夕阳西。
愁里惜春深，闻幽即共寻。为君调绿绮，先奏凤归林。
送客身为客，思家怆别家。长安君到日，春色未应赊。
恩光及小臣，华烛忽惊春。幸因榆柳暖，一照草茅贫。
紫殿俯千官，春松应合欢。宫花一万树，不敢举头看。
楚腊还无雪，江春又足风。犹衔步兵酒，宿醉在除东。
浪迹终年客，惊心此地春。子云今在宅，应见柳条新。
万事竟蹉跎，重泉恨若何。春风宛陵路，丹旐在沧波。
幼为逃难者，才省用兵初。忽报阳春曲，纵横恨不如。
朱弦韵正调，清夜似闻韶。明日思君处，春泉翻寂寥。
朝市三千里，园庐二十春。烟霄定从此，非假问陶钧。
江村风雪霁，晓望忽惊春。何事胜无事，穷通任此身。
试向疏林望，方知节候殊。霜风与春日，几度遣荣枯。
早春见花枝，朝朝恨发迟。始知山简绕，频向习家池。
花发炎景中，芳春独能久。若待秋霜来，兰荪共何有。
陋巷无车辙，烟萝总是春。最怜知己在，林下访闲人。
旅馆谁相问，寒灯独可亲。愁颜与衰鬓，明日又逢春。
万里杨柳色，出关送故人。裴回灞亭上，不语自伤春。
年年五湖上，厌见五湖春。今日扁舟别，俱为沧海人。
独钓春江上，春江引趣长。荷衣尘不染，何用濯沧浪。
共有春山兴，幽寻此日同。谁知尘境外，路与白云通。
白发怀闽峤，丹心恋蓟门。东菑春事及，好向野人论。
江干望不极，楼阁影缤纷。杨柳牵愁思，和春上翠裙。
潇洒绝尘喧，清溪流绕门。春花正夹岸，何必问桃源。
天涯芳草遍，江路又逢春。回首风流地，登临少一人。
寒尽鸿先至，春回客未归。明朝下湘岸，更逐鹧鸪飞。
春风归戚里，晓日上花枝。何事灵台客，狂歌自不知。
留欢方继烛，此会岂他人。莫折园中柳，相看惜暮春。
岁除日又暮，山险路仍新。相问皆呜咽，伤心不待春。
阳春已三日，会友闻昨夜。可爱剡溪僧，独寻陶景舍。
垂柳万条丝，春来织别离。行人攀折处，闺妾断肠时。
一公持一钵，相复度遥岑。地瘦无黄独，春来草更深。
西崦水泠泠，沿冈有游亭。自从春草长，遥见只青青。
画鹢春风里，迢遥去若飞。那能寄相忆，不并子猷归。
萍翻蓬自卷，不共本心期。尽日春风起，无人见此时。
行役留三楚，思归又一春。空将旧泉石，长与梦相亲。
使臣方拥传，王事远辞家。何处看离恨，春江无限沙。
楚乡云水内，春日众山开。汉诏年年有，何愁掩上才。
南想宣城郡，清江野戍闲。春行板桥暮，应伴庾公还。
垂杨真可怜，地胜觉春偏。若到隋堤望，应逢花满船。
暖景登桥望，分明春色来。从官竟何事，忧患已相催。
春雨夜不散，梦中山亦阴。几处花下人，看予笑头白。
经过里巷春，同是谢家邻。始悟达人志，患名非患贫。
孤鸾将鹤群，晴日丽春云。何幸晚飞者，清音长此闻。
攀龙与泣麟，哀乐不同尘。已矣复何见，故山应更春。
延步爱清晨，空山日照春。谁言失徒侣，唯与老相亲。
春风生百药，几处术苗香。清节何由见，三山桂自芳。
长安三月春，难别复难亲。去矣尽如此，此辞悲未陈。
谔谔汉名臣，从天令若春。荷君偏有问，深感浩难申。
高柳满春城，东园有鸟声。应怜末行吏，曾是鲁诸生。
高甃绝行尘，开帘似有春。还同内斋暇，登赏及诸姻。
不见僧中旧，仍逢雨后春。惜花将爱寺，俱是白头人。
山映南徐暮，千帆入古津。空怜莎草色，长接故园春。
坐见春云暮，无因报所思。谁堪登灞岸，还作旧乡悲。
旧居无旧邻，似见故乡春。握手重相勉，平生心所因。
郎马两如龙，春朝上路逢。何言在阴者，得是戴侯宗。
久为名所误，春尽始归山。不及东溪月，渔翁夜往还。
钟陵暮春月，飞观延群英。徒记山阴兴，祓禊乃为荣。
鸣珮随鹓鹭，登阶见冕旒。凤城春欲晚，郎吏忆同游。
上苑连侯第，清明及暮春。太平当此日，空复荷陶甄。
人功虽未及，地力信非常。况是春三月，和风日又长。
御苑春何早，繁花已绣林。方知桃李树，从此别成阴。
东陆和风至，先开上苑花。岂同幽谷草，春至发犹赊。
灼灼花凝雪，春来发上林。一枝如可冀，不负折芳心。
卧床如旧日，窥户易伤春。旦夕谁相访，唯当摄上人。
畏老身全老，逢春解惜春。今年看花伴，已少去年人。
郄超本绝伦，得意在芳春。见君兄弟出，今日自沾衣。
绿杨新草路，白发故乡人。逢花莫漫折，能有几多春。
春雨昨开花，秋霜忽沾草。君望汉家原，高坟渐成道。
江上花开尽，南行见杪春。谢公今在郡，应喜得诗人。
闻君随谢脁，春夜宿前川。独夜羁愁客，惟知惜故年。
春天黄鸟啭，野径白云间。谁道临邛远，相如自忆还。
青春事汉主，白首入秦城。独有垂杨树，偏伤日暮情。
东门春尚浅，杨柳未成阴。独有怀归客，难为欲别心。
独爱僧房竹，春来长到池。鄙夫今夜兴，唯有子猷知。
石堤春草碧，双燕向西飞。谁道嵇康懒，山中自掩扉。
浮舟压芳草，容裔逐江春。鸳鹭多伤别，栾家德在人。
雪后柳条新，巴陵城下人。不堪逢楚老，日暮正江春。
登车君莫望，故绛柳条春。小谢常携手，因之醉路尘。
遥想隋堤路，春天楚国情。莱芜不可到，一醉送君行。
旧雪逐泥沙，新雷发草芽。不劳报春尽，从此惜年华。
晴洲无远近，一树一潭春。竟日皆携手，何由遇此辰。
蓬荜春风起，开帘却自悲。终惭太丘道，不为小生私。
庞眉一居士，鹑服隐尧时。终恨游春客，同为岁月悲。
献策不得意，驰车东出秦。暮年千里客，落日万家春。
独将支遁去，欲往戴颙家。晴野人临水，春山树发花。
晦日同携手，临流一望春。可怜杨柳陌，愁杀故乡人。
献岁春犹浅，园林未尽开。生涯知几日，更被一年催。
阴阴清禁里，苍翠满春松。倘得回天眷，全胜老碧峰。
小苑春初至，皇衢日更清。年光正堪折，欲寄一枝荣。
小苑宜春望，宫池柳色轻。他时花满路，从此接迁莺。
柳色新池遍，春光御苑晴。怡然变芳节，愿及一枝荣。
胜游从小苑，宫柳望春晴。愿驻高枝上，还同出谷莺。
帝京春气早，御柳已先荣。南望龙池畔，斜光照晚晴。
韶光归汉苑，柳色发春城。倘得辞幽谷，高枝寄一名。
胜游经小苑，闲望上春城。独有风尘客，思同雨露荣。
今来游上苑，春染柳条轻。伫立徒延首，裴回欲寄诚。
旧宅洛川阳，曾游游侠场。江潭远相忆，春梦不胜长。
河畔多杨柳，追游尽狭斜。春风一回送，乱入莫愁家。
郄家庭树下，几度醉春风。徒遣相思者，悲歌向暮空。
穷腊催年急，阳春怯和歌。龙洲不可泊，岁晚足惊波。
香殿留遗影，春朝玉户开。唯馀古桃树，传是上仙栽。
遥见登山处，青芜雪后春。凡经几回别，麈尾不离身。
山寺临池水，春愁望远生。还如虎溪上，日暮伴僧行。
家楚依三户，辞州选一钱。青春明月夜，知上鄂君船。
白日双流静，西看蜀国春。知从江仆射，登榻更何人。
草长花落树，羸病强寻春。寄谢南宫客，轩车不可亲。
一自幽山别，相逢此寺中。谁怜芳最久，春露到秋风。
江上青枫岸，阴阴万里春。想君登旧榭，重喜扫芳尘。
辇路江枫暗，宫庭野草春。伤心庾开府，老作北朝臣。
汉恩天外洽，周颂日边称。使者翰林客，馀春归灞陵。
东风春未足，试望秦城曲。独作游社人，暮过威辇宿。
岸芳春色晓，水影夕阳微。寂寂深烟里，渔舟夜不归。
春园芳已遍，绿蔓杂红英。独有深山客，时来辨药名。
苔色遍春石，桐阴入寒井。幽人独汲时，先乐残阳影。
全欺芳蕙晚，似妒寒梅疾。撩乱发青条，春风来几日。
青枫江色晚，楚客独伤春。莫畏炎方久，年年雨露新。
水国春雷早，阗阗若众车。自怜迁逐者，犹滞蛰藏馀。
悠悠次楚乡，楚口下涔阳。怀土年空尽，春风又淼茫。
青春三十馀，众艺尽无如。惆怅空相送，欢游自此疏。
苍苍岘亭路，腊月汉阳春。正恨殊乡别，千条楚柳新。
草绿春阳动，迟迟泽畔游。那知鸣玉者，不羡卖瓜侯。
地暖雪花摧，天春斗柄回。今朝彩盘上，神燕不须雷。
读书常苦节，待诏岂辞贫。延首平津阁，家山日已春。
惯作云林客，因成懒漫人。从容丞相阁，知忆故园春。
离乱人相失，春秋雁自飞。落晖看过后，独坐泪沾衣。
江上风翛翛，竹间湘水流。春梦不知数，空山兰蕙芳。
晓气生绿水，春条露霏霏。君行非晨风，讵能从门至。
初晴天堕丝，晚色上春枝。亦是茫茫客，还从此别离。
恋恋春恨结，绵绵淮草深。从今一分散，还是晓枝禽。
休师竹林北，空可两三间。的有深耕处，春初须早还。
劝酒不依巡，明朝万里人。少年为客好，况是益州春。
溪田借四邻，不省解忧身。应得丹砂力，春来黑发新。
新剃青头发，生来未扫眉。春晴阶下立，私地弄花枝。
绕厅春草合，知道县家闲。朝客轻卑吏，从他不往还。
晓日花初吐，春寒白未凝。自知颜色好，愁被彩光凌。
去年元夜时，花市灯如昼。不见去年人，泪满春衫袖。
晴色入青山，更见飞花晚。杜宇一声春，楼下沧波远。
瑶草一何碧，春入武陵溪。醉舞下山去，明月逐人归。
春晚出山城，落日行江岸。行雨梦魂消，飞絮心情乱。
当年五陵下，结客占春游。有泪看芳草，无路认西州。
春寒入翠帷，月淡云来去。满眼是相思，无说相思处。
青丝结晓鬟，临镜心情懒。相对语春愁，只有春闺燕。
金鞍欲别时，芳草溪边渡。薄幸不归来，冷落春情绪。
残春雾雨馀，小院黄昏後。不是做词迟，却怕添伊瘦。
人分南浦春，酒把阳关盏。更听断肠猿，一似闻弦雁。
天公深藏巧，雪里放春回。只恐邻笛起，化作玉尘飞。
春心如杜鹃，日夜思归切。可惯独眠寒，减动丰肌雪。
春山和恨长，秋水无言度。推去又还来，没个遮栏处。
相思懒下床，春梦迷蝴蝶。无赖是黄鹂，唤起空愁绝。
松柏渐成趣，红紫勿齐开。手拍阳春唱，隔岸借残杯。
妖娆百种宜，总在春风面。底处奈思量，卷了还重展。
不见严夫子，寂寞富春山。爽气动星斗，终古照林峦。
荷花人面红，月影波心见。留得镜中看，蹙破春山远。
今日复何日，欢动楚江滨。九万云霄路，飞走趁新春。
春意满南国，花动雪明楼。明日朝天去，空复想风流。
桃疏蝶惜香，柳困莺惊絮。春色似行人，无意花间住。
三月到盘洲，九曲清波聚。芍药拥芳蹊，未放春归去。
十月到盘洲，小小阳春节。心赏四时同，不与痴人说。
莺声恰恰娇，草色纤纤嫩。春事到荼シ，还是无音信。
春江波面浑，春岸芦芽嫩。暗祷紫姑神，觅个巴陵信。
功名竹上鱼，富贵槐根蚁。常是惜春残，不会东君意。
云冻鸟飞灭，春意著林峦。月影黄昏里，清兴绕吴山。
上苑暮春好，烟雨正溟濛。极目凭阑久，月影在墙东。
只知愁上眉，不识愁来路。不合画春山，依旧留连住。
春事已如许，柳眼早依依。搔首长吟处，此意有谁知。
微雨眼明处，春信著南枝。鼎鼐付佳实，终待梦秋时。
问讯金华伯，自是地行仙。春秋更多少，庄木八千年。
爱日护轻暖，酝造小春时。只待琴歌毕，安步上丹墀。
新涨鸭头绿，春满白苹洲。早晚挂冠去，江上狎浮鸥。
春涨一篙绿，江阔暮涛寒。赖有锦囊句，写向此中看。
上古八千岁，才是一春秋。快上星辰去，名姓动金瓯。
寒食不小住，千骑拥春衫。君去我谁饮，明月影成三。
溪光曲曲村，花影重重树。可惜一春诗，总为闲愁赋。
兰帷夜色高，绣被春寒拥。乞个好因缘，莫待来生种。
韶华能几许，节物叹推移。无计留连住，还是送春归。
人生如寄耳，世态逐时移。此意谁能解，一笑任春归。
迟迟春昼长，冉冉东风软。向晚淡烟迷，一段屏山展。
春光不肯留，风雨催将去。芳草织新愁，怅望人何处。
杖屦觅春色，行遍大江西。回首腾王阁，空对落霞飞。
金莲照夜红，玉腕扶春碧。饮尽十玻璃，月堕东方白。
春事能几许，密叶著青梅。湖上新亭好，何事不曾来。
春来春色佳，秋至秋光好。来岁雪飞时，为把金樽倒。
草木自成岁，禽鸟已春声。天际识归路，野鹤忽长鸣。
酿秫小春月，取酒雪花晨。寄语黄山道，我是境中人。
山意入春晴，都是梅和柳。各自做新年，柳袅梅枝瘦。
雕鹗上云汉，虎豹守天关。请和阳春曲，留与世人看。
野泉春吐芽，泥湿随飞燕。野意重殷勤，持以君王献。
春笼云润香，露湿青蛟瘦。有意入罗囊，不肯成春酒。
香惊楚驿寒，瘦倚湘筠暮。酸泪不成弹，又向春心聚。
世界要扶助，人物载耆英。星弁百僚准，天宇四时春。
桃李眩春昼，松柏傲霜时。美酒无深巷，莫道不吾知。
更尽一杯酒，春近武陵源。归为玉昆说，时寄我平安。
山岳会元气，初度首王春。用舍关时运，一片老臣心。
尚记春归日，锦绣裹江城。待挽迷津者，都向此中行。
杜宇伤春去，蝴蝶喜风清。起舞弄明月，天籁奏箫笙。
江上春山远，山下暮云长。又是春将暮，无语对斜阳。
土釜温温火，橐龠动春雷。人在泥丸上，归路入蓬莱。
好是三春景，都在百花轩。不惮银瓶冷，汲井沃芳根。
雪霁春已半，露重午方喧。归步不妨晚，恰则月初弦。
残腊卷愁去，春至莫闲愁。万事付蜗角，止坎谩乘流。
要蹑天仙步，金丹是法身。片饷工夫耳，庄算八千春。
紫陌风光好，绣阁绮罗香。行喜长春宅，兰玉满庭芳。
若说故园景，何止可消忧。巴得春来到，芦笋长沙洲。
生日重重见，馀闰有新春。吾亦老吾老，谁不敬其亲。
壁垒壮西塞，形势古州来。老子何归矣，击壤乐春台。
敢问辽天月，历几亿春秋。多谢锦囊句，椽笔富清流。
当楼月半奁，曾买菱花处。泥落画梁空，梦想青春语。
罗襦隐绣茸，玉合消红豆。拜了夜香休，翠被听春漏。
妾情歌柳枝，郎意怜桃叶。绣被怨春寒，怕学鸳鸯叠。
风雨卷春去，绿紫总无馀。幸作耆年侣，写入洛英图。
桃李河阳县，春又到花枝。来岁传柑宴，人在赏花池。
候应黄锺动，吹出百葭灰。官路春光早，箫落数枝梅。
钗头缀玉虫，耿耿东窗晓。今夜试青镫，依旧春花小。
渔钓有遗逸，天子宠元真。归去又□□，同赏洞中春。
朔风吹冻云，云破天容碧。一倩管城君，寄此春消息。
来复迈七日，亨泰兆三阳。一骑春风里，紫诏下山堂。
泽国嫩寒月，天气小阳春。此母生此子，再拜谢宸恩。
久雨忽开霁，花靥斗春娇。世事儿戏耳，尊酒百忧消。
才生申十日，便小春时候。菊後早梅前，不尽长生酒。
橘记一年景，梅泄小春英。积善有馀庆，享福百千春。
今日小春月，後日是周正。人指屏山下，双桂一灵椿。
蘋藻生南涧，蕙兰秀中林。千春思窈窕，黄鸟复哀音。
空园歌独酌，春日赋亲居。山人不惜醉，唯畏绿尊虚。
烟霞春旦赏，松竹故年心。闲居饶酒赋，随兴欲抽簪。
昼眺伊川曲，岩间霁色明。更怜春岸绿，幽意满前楹。
东望春明门，驾言聊出游。成名苟有地，何必东陵侯。
去日丁宁别，情知寒食归。从伤早春意，乞取欲开枝。
芸香阁里人，采摘御园春。取此和仙药，犹治老病身。
晴日登临好，春风各望家。垂杨夹城路，客思逐杨花。
青春光凤苑，细草遍龙池。岂比生幽远，芳馨众不知。
春江日未曛，楚客酣送君。相思寄梦寐，瑶草空氛氲。
春风戏狭斜，相见莫愁家。不觉重城暮，争栖柳上鸦。
江南仲春天，细雨色如烟。丝为武昌柳，布作石门泉。
江南孟春天，荇叶大如钱。白雪装梅树，青袍似葑田。
却忆东溪日，同年事鲁儒。无谋还有计，春谷种桑榆。
寄家丹水边，归去种春田。亦拟辞人世，何溪有瀑泉。
近问南州客，云亡已数春。不知经乱后，奠祭有何人。
步登春岩里，更上最远山。有时归罗浮，白日见飞锡。
女郎闺阁春，抱瑟坐花茵。幸以芳香袖，承君宛转尘。
秣陵春已至，君去学归鸿。日日相思处，江边杨柳风。
别离非一处，此处最伤情。白发将春草，相随日日生。
蜀国春与秋，岷江朝夕流。荡子未言归，池塘月如练。
都门去马嘶，灞水春流浅。望望烟景微，草色行人远。
千里雪山开，沱江春水来。不应归棹远，明月在高台。
归舟不计程，江月屡亏盈。却忆沿江叟，汀洲春草生。
南国独行日，三巴春草齐。旅情方浩荡，蜀魄满林啼。
宿雨净烟霞，春风绽百花。无媒犹未达，应共惜年华。
掩泪山阳宅，生涯此路穷。不堪投钓处，邻笛怨春风。
川陆一都会，旌旗千里舒。春风行部日，应驻士元车。
帝里清和节，侯家邸第春。年年车马客，钟鼓乐他人。
林花春向兰，高会重邀欢。若折持相赠，风光益别难。
迟景霭悠悠，伤春南陌头。君心即吾事，微向在沧洲。
春色遍芳菲，闲檐双燕归。主人能一顾，转盻自光辉。
纵横桃李枝，淡荡春风吹。美人歌白苎，万恨在蛾眉。
桃源千里远，花洞四时春。莫遣同篱槿，朝荣暮化尘。
早夏宜春景，和光起禁城。幸逢尧禹化，全胜谷中情。
春仲令初吉，欢娱乐大中。从兹度天地，与国庆无穷。
仲春蔼芳景，内庭宴群臣。赓歌仰昭回，窃比华封人。
美禄与贤人，相逢自可亲。愿将花柳月，尽赏醉乡春。
五更钟漏歇，千门扃钥开。阳春那敢和，空此咏康哉。
上宰坐论道，郊居仍里仁。千年郢曲后，复此闻阳春。
喜得赏心处，春山岂计程。怀君在人境，不共此时情。
莫羡檐前柳，春风独早归。阳和次第发，桃李更芳菲。
候晓起徒驭，春江多好风。终当此山去，共结兰桂丛。
芊芊远郊外，杳杳春岩曲。日暮藉离觞，折芳心断续。
家风本钜儒，吏职化双凫。拜首春郊夕，离杯莫向隅。
春云结暮阴，侍坐捧离襟。便道停桡处，应过旧竹林。
与君相识处，吏隐在墙东。归去尘寰外，春山桂树丛。
儒衣两少年，春棹毂溪船。不用愁羁旅，宣城太守贤。
上国路绵绵，行人候晓天。春风若为别，相顾起尊前。
儒衣风貌清，去抵汉公卿。离酌不辞醉，西江春草生。
二贤同载笔，久次入新年。庆赐行春令，从兹伫九迁。
清晨策羸车，嘲唽闻村鸡。终当税尘驾，盥濯依春溪。
子春伤足日，况有寝门哀。片石潺湲泪，含悲叙史才。
酒杯春醉好，飞雪晚庭闲。久忆同前赏，中林对远山。
节变忽惊春，临风骋望频。中孚谅可乐，书此示家人。
家寄江东远，身对江西春。空见相思树，不见相思人。
恩沾长寿酒，归遗同心人。满酌共君醉，一杯千万春。
春光何处好，柱史有林塘。更置盈尊酒，时时醉楚狂。
迟迟日气暖，漫漫雪天春。知君欲醉饮，思见此交亲。
春梅杂落雪，发树几花开。真须尽兴饮，仁里愿同来。
微暖春潜至，轻明雪尚残。玉尘销欲尽，穷巷起袁安。
珍树寒始花，氛氲九秋月。急景自馀妍，春禽幸流悦。
一雨东风晚，山莺独报春。年华行可惜，瑶瑟莫生尘。
妍艳照江头，春风好客留。数钱怜皓腕，非是不能留。
盛府自莲花，群公是岁华。诗题三百首，高韵照春霞。
若道春无赖，飞花合逐风。请君回首看，几片舞芳丛。
繁菊照深居，芳香春不如。若为酬郢曲，从此愧璠玙。
清晓上高台，秋风今日来。更伤春月过，私服示无缞。
戴胜飞晴野，凌澌下浊河。春风楼上望，谁见泪痕多。
晓游临碧殿，日上望春亭。相将折杨柳，争取最长条。
小苑莺歌歇，长门蝶舞多。眼看春又去，翠辇不经过。
阳和行庆赐，尺度及群公。愿续南山寿，千春奉圣躬。
危事经非一，浮荣得是空。白头官舍里，今日又春风。
幽怀不能写，行此春江浔。我歌君子行，视古犹视今。
南方二月半，春物亦已少。行矣且无然，盖棺事乃了。
少年气真狂，有意与春竞。为诗告友生，负愧终究竟。
相公罢论道，聿至活东人。辞免期匪远，行行及山春。
元和七年春，寒气不肯归。善祷吾所慕，谁言寸诚微。
偶坐藤树下，暮春下旬间。少年真可喜，老大百无益。
叉鱼春岸阔，此兴在中宵。自可捐忧累，何须强问鸮。
宿云寒不卷，春雪堕如簁。捧赠同燕石，多惭失所宜。
朝莺雪里新，雪树眼前春。寄谢幽栖友，辛勤不为身。
寒食时看度，春游事已违。惟将新赐火，向曙著朝衣。
早日羁游所，春风送客归。宋亭池水绿，莫忘蹋芳菲。
汩汩几时休，从春复到秋。只言池未满，池满强交流。
柳巷还飞絮，春馀几许时。吏人休报事，公作送春诗。
直把春偿酒，都将命乞花。只知闲信马，不觉误随车。
绛阙银河曙，东风右掖春。坐惭空自老，江海未还身。
淮南悲木落，而我亦伤秋。莫以宜春远，江山多胜游。
日日人空老，年年春更归。相欢在尊酒，不用惜花飞。
鸡鸣天汉晓，莺语禁林春。谁入巫山梦，唯应洛水神。
花明绮陌春，柳拂御沟新。为照离人恨，亭亭到晓光。
时令忽已变，年光俄又春。晨辉正澹荡，披拂长相亲。
珍木罗前殿，乘春任好风。长令占天眷，四气借全功。
琼树偏春早，光飞处处宜。成阴知可待，不与众芳随。
春晴生缥缈，软吹和初遍。文客拂尘衣，仁风愿回扇。
青阳初入律，淑气应春风。愿逐仁风布，将俾生植功。
东风吹暖气，消散入晴天。乡思应愁望，江湖春水连。
驿使向天西，巡羌复入氐。逢春乡思苦，万里草萋萋。
水隔群物远，夜深风起频。明年还到此，共看洞庭春。
春色华阳国，秦人此别离。碧霄今夜月，惆怅上峨嵋。
缥缈空中丝，蒙笼道傍树。何计脱缠绵，天长春日暮。
偕隐有贤亲，岷南四十春。还看谢时去，有类颍阳人。
发春念长违，中夏欣再睹。夜凉星满川，忽疑眠洞府。
投荒垂一纪，新诏下荆扉。不羡衡阳雁，春来前后飞。
南楚春候早，馀寒已滋荣。眷然抚耒耜，回首烟云横。
平野春草绿，晓莺啼远林。凝情空景慕，万里苍梧阴。
梅实迎时雨，苍茫值晚春。素衣今尽化，非为帝京尘。
问春从此去，几日到秦原。凭寄还乡梦，殷勤入故园。
九扈鸣已晚，楚乡农事春。悠悠故池水，空待灌园人。
朝阳有鸣凤，不闻千万祀。如何上春日，唧唧满庭飞。
前时送君去，挥手青门桥。春还迟君至，共结芳兰苕。
昔忝南宫郎，往来东观频。从此孤舟去，悠悠天海春。
深春风日净，昼长幽鸟鸣。勉君刷羽翰，蚤取凌青冥。
忆昨与故人，湘江岸头别。千里江蓠春，故人今不见。
帝城宜春入，游人喜意长。相问焉功德，银黄游故乡。
漠漠复霭霭，半晴将半阴。翻愁烂熳后，春暮却伤心。
弥年不得意，新岁又如何。春色无情故，幽居亦见过。
宫漏夜丁丁，千门闭霜月。春意日夕深，此欢无断绝。
淮西春草长，淮水逶迤光。高斋有谪仙，坐啸清风起。
为问游春侣，春情何处寻。纵令无月夜，芳兴暗中深。
绿野芳城路，残春柳絮飞。相思望淮水，双鲤不应稀。
雪霁太阳津，城池表里春。登高向西望，关路正飞尘。
借问池台主，多居要路津。斜阳众客散，空锁一园春。
故池春又至，一到一伤情。六尺孤安在，人间未有名。
左迁凡二纪，重见帝城春。不改南山色，其馀事事新。
楚泽雪初霁，楚城春欲归。与君同旅雁，北向刷毛衣。
何处深春好，春深万乘家。中庭贪夜戏，不觉玉绳斜。
荀令园林好，山公游赏频。一吟相思曲，惆怅江南春。
金牛蜀路远，玉树帝城春。来去皆回首，情深是德邻。
军城临汉水，旌旆起春风。惟有诗兼酒，朝朝两不同。
振蛰春潜至，湘南人未归。异乡无旧识，车马到门稀。
仙署棣华春，当时已绝伦。圣朝寰海静，所至不埋轮。
熙熙春景霁，草绿春光丽。幸因采掇日，况此临芳岁。
簇簇淮阴市，竹楼缘岸上。无奈晚来时，清淮春浪软。
南山宿雨晴，春入凤凰城。处处闻弦管，无非送酒声。
九陌祥烟合，千春瑞月明。宫花将苑柳，先发凤凰城。
晴晓初春日，高心望素云。人归悬想处，霞色自氛氲。
霭霭青春曙，飞仙驾五云。年年瞻此节，应许从元君。
曲台送春目，景物丽新晴。更有迁乔意，翩翩出谷莺。
层台聊一望，遍赏帝城春。此处云霄近，凭高愿致身。
春事日已歇，池塘旷幽寻。谋春未及竟，夏初遽见侵。
结根挺涯涘，垂影覆清浅。长别几多情，含春任攀搴。
欢异且交亲，酒生开瓮春。娇莺解言语，留客也殷勤。
掩抑中天意，凄怆触笼音。惊晓一闻处，伤春千里心。
息驾非穷途，未济岂迷津。严冬不肃杀，何以见阳春。
山樱先春发，红蕊满霜枝。欲问含彩意，恐惊轻薄儿。
蚕女非不勤，今年独无春。永别劳苦场，飘飖游无垠。
边柳三四尺，暮春离别歌。谁识匣中宝，楚云章句多。
冬至日光白，始知阴气凝。何当春风吹，利涉吾道弘。
击石乃有火，不击元无烟。青春须早为，岂能长少年。
劝尔勤耕田，盈尔仓中粟。青春如不耕，何以自结束。
旭日朱楼光，东风不惊尘。乃知田家春，不入五侯宅。
春物与愁客，遇时各有违。日暮两寂寞，飘然亦同归。
万木皆未秀，一林先含春。方知戏马会，永谢登龙宾。
边地春不足，十里见一花。及时须遨游，日暮饶风沙。
嘉宾在何处，置亭春山巅。何以逞高志，为君吟秋天。
眼在枝上春，落地成埃尘。万物尽如此，过时非所珍。
春风朝夕起，吹绿日日深。空愁江海信，惊浪隔相寻。
霜露再相换，游人犹未归。春色若可借，为君步芳菲。
访旧无一人，独归清雒春。因悲楚左右，谤玉不知珉。
造化绝高处，富春独多观。蓬莱浮荡漾，非道相从难。
地上春色生，眼前诗彩明。飞鸣向谁去，江鸿弟与兄。
澹澹沧海气，结成黄香才。春风不能别，别罢空徘徊。
洛水春渡阔，别离心悠悠。朝谒大家事，唯余去无由。
芙蓉湿晓露，秋别南浦中。私情讵销铄，积芳在春丛。
弱弱本易惊，看看势难定。时邀咏花女，笑辍春妆镜。
种树皆待春，春至难久留。胡为好奇者，无事自买忧。
江上花木冻，雨中零落春。两途日无遂，相赠唯沾巾。
日高方得起，独赏些些春。谁言老泪短，泪短沾衣巾。
春潭足芳树，水清不如素。夜深春思多，酒醒山寂寂。
暮春天早热，邑居苦嚣烦。况来幽栖地，能不重叹言。
江南杨柳春，日暖地无尘。向晚青山下，谁家祭水神。
孝女独垂发，少年唯一身。江头闻哭处，寂寂楚花春。
春草空祠墓，荒林唯鸟飞。近门潭水黑，时见宿龙归。
去去远迁客，瘴中衰病身。一家分几处，谁见日南春。
野桥春水清，桥上送君行。杨柳别离处，秋蝉今复鸣。
废苑杏花在，行人愁到时。茫茫古陵下，春尽又谁知。
古树枝柯少，枯来复几春。若当江浦上，行客祭为神。
仙观雨来静，绕房琼草春。几回游阆苑，青节亦随身。
海上去应远，蛮家云岛孤。却归春洞口，斩象祭天吴。
借得街西宅，开门渭水头。春风石瓮寺，作意共君游。
黄绶在腰下，知君非旅行。春风济水上，候吏听车声。
晚步随江远，来帆过眼频。应同南浦雁，更见岭头春。
低折沧洲簿，无书整两春。仍闻长吏奏，表乞锁厅频。
出郭见落日，别君临古津。山阴到家节，犹及蕙兰春。
春坞桃花发，多将野客游。日西殊未散，看望酒缸头。
台上绿萝春，闲登不待人。每当休暇日，著履戴纱巾。
曲沼春流满，新蒲映野鹅。闲斋朝饭后，拄杖绕行多。
山中春已晚，处处见花稀。明日来应尽，林间宿不归。
春风杨柳陌，连骑醉离觞。东望濛濛处，烟波是故乡。
何处堪惆怅，情亲不得亲。兴宁楼上月，辜负酒家春。
妾本怀春女，春愁不自任。谁家有夫婿，作赋得黄金。
粉末为四体，春风为生涯。愿得纷飞去，与君为眼花。
春风满禅院，师独坐南轩。与师不动游，游此无迹门。
春柳南陌态，冷花寒露姿。舞裙香不暖，酒色上来迟。
古春年年在，闲绿摇暖云。踏雾乘同归，撼玉山上闻。
李子别上国，南山崆峒春。此别定沾臆，越布先裁巾。
人间春荡荡，帐暖香扬扬。抚旧唯销魂，南山坐悲峭。
不见山巅树，摧杌下为薪。倚剑登高台，悠悠送春目。
春鸠与百舌，音响讵同年。免教争叫噪，沸渭桃花前。
我自东归日，厌苦春鸠声。荡涤反时气，然后好晴明。
春去日渐迟，庭空草偏长。野马笼赤霄，无由负羁鞅。
小年闲爱春，认得春风意。投此挂冠词，一生还自恣。
春月虽至明，终有霭霭光。悲哉沉眠士，宁见兹夕良。
不改延洪祚，因成揖让朝。自嗟同草木，不识永贞春。
梦上高高原，原上有深井。吟此梦井诗，春朝好光景。
何事花前泣，曾逢旧日春。眼前年少客，无复昔时人。
病与穷阴退，春从血气生。世间除却病，何者不营营。
节应寒灰下，春生返照中。丁宁搴芳侣，须识未开丛。
七月调神麹，三春酿绿醽。感君澄醴酒，不遣渭和泾。
飞舞先春雪，因依上番梅。今朝两成咏，翻挟昔人才。
春静晓风微，凌晨带酒归。娇莺似相恼，含啭傍人飞。
杨子爱言诗，春天好咏时。南山更多兴，须作白云期。
远地难逢侣，闲人且独行。鹈鹕满春野，无限好同声。
平生本多思，况复老逢春。今日梅花下，他乡值故人。
何处生春早，春生云色中。满空愁淡淡，应豫忆芳丛。
蕲簟未经春，君先拭翠筠。梦成伤冷滑，惊卧老龙身。
翠幕笼斜日，朱衣俨别筵。春坊幸无事，何惜借三年。
昔岁梦游春，梦游何所遇。泻水置叶中，君看不相污。
幽芳本未阑，君去蕙花残。肠断回文锦，春深独自看。
桃花浅深处，似匀深浅妆。春风助肠断，吹落白衣裳。
中分春一半，今日半春徂。幸有桃源近，全家肯去无。
江春今日尽，程馆祖筵开。已许尊前倒，临风泪莫颓。
蘋小蒲叶短，南湖春水生。何当重游此，待君湖水平。
昔君梦游春，梦游仙山曲。法句与心王，期君日三复。
蔼蔼春景馀，峨峨夏云初。以此送日月，问师为何如。
上马复呼宾，湖边景气新。自然闲兴少，应负镜湖春。
浦干潮未应，堤湿冻初销。莫怪珂声碎，春来五马骄。
别业埇城北，抛来二十春。田园何用问，强半属他人。
老去唯耽酒，春来不著家。去年来校晚，不见洛阳花。
旌钺从櫜鞬，宾僚礼数全。春装秋未寄，谩道有闲钱。
弱柳缘堤种，虚亭压水开。春愁正无绪，争不尽残杯。
服气崔常侍，烧丹郑舍人。无忧亦无喜，六十六年春。
头白醉昏昏，狂歌秋复春。烦君问生计，忧醒不忧贫。
寒食枣团店，春低杨柳枝。若为将此意，前字与僧期。
春晴凭水轩，仙杏发南园。况值新晴日，芳枝度彩鸳。
春生寒气减，稍动久潜鱼。倘得随鲲化，终能上太虚。
欲识春生处，先从木德来。偏宜资律吕，应是候阳台。
华省春霜曙，楼阴植小松。山苗不可荫，孤直俟秦封。
漠漠复溶溶，乘春任所从。空余负樵者，岭上自相逢。
珠林春寂寂，宝地夜沉沉。定处波罗蜜，须从物外寻。
杨柳春江上，东风一棹轻。临岐分手处，无奈别离生。
扰扰浮生外，华阳一洞春。愿得青芽散，长年驻此身。
错莫天色愁，挽歌出重闉。列纸泻壶浆，空向春云哭。
野酌乱无巡，送君兼送春。明年春色至，莫作未归人。
春禽犹竞啭，夏木忽交阴。稍觉秋山远，俄惊冬霰深。
游丝何所似，应最似春心。一向风前乱，千条不可寻。
乱雪从教舞，回风任听吹。春寒能作底，已被柳条欺。
蓬门常昼掩，竹径寂无人。遥忆平皋望，溪烟已发春。
龙门有开士，爱我春潭碧。为我谢此僧，终当理归策。
二叟茅茨下，清晨饮浊醪。闲思春谷事，转觉宦途劳。
故乡春欲尽，一岁芳难再。遥忆紫藤垂，繁英照潭黛。
蕙草春已碧，兰花秋更红。王孙未知返，幽赏竟谁同。
钓濑水涟漪，富春山合沓。无由碧潭饮，争接绿萝枝。
严光隐富春，山色谿又碧。持此返伊川，悠然慰衰疾。
今日初春暖，山中事若何。柴扉常昼掩，惟有野人过。
谷中春日暖，渐忆掇茶英。饮罢闲无事，扪萝溪上行。
春鸠鸣野树，细雨入池塘。最羡归飞燕，年年在故乡。
伊川新雨霁，原上见春山。不及乡园叟，悠悠尽日闲。
遥闻碧潭上，春晚紫藤开。金谷如相并，应将锦帐回。
冬逐更筹尽，春随斗柄回。寒暄一夜隔，客鬓两年催。
灵山蓄云彩，纷郁出清晨。玉叶开天际，遥怜占早春。
夹岸凝清素，交枝漾浅沦。味调方荐实，腊近又先春。
帝里春光正，葱茏喜气浮。应非憔悴质，辛苦在神州。
榜前潜制泪，众里自嫌身。尽是添愁处，深居乞过春。
御街多行客，行客悲春风。零落池台势，高低禾黍中。
且攀隋宫柳，莫忆江南春。师有怀乡志，未为无事人。
丧车出东门，生时马无力。唯有阳春曲，永播清玉德。
昨日青春去，晚峰尚含妍。幽人惜时节，对此感流年。
东亭最高峙，春树绕山腰。秋风若西望，为我一长谣。
湛湛琴前酒，期自赏青春。杳窅青云望，无途同苦辛。
南国春早暖，渚蒲正月生。不及瑶台燕，寄身金宫楹。
曾答雁门偈，为怜同社人。多惭惠休句，偕得此阳春。
西陆宜先启，春寒寝庙清。空怜一掬水，珍重此时情。
乘春方启闭，羞献有常程。朝觌当西陆，桃弧每共行。
金谷千年后，春花发满园。殷勤问前事，桃李竟无言。
投迹清冰上，凝光动早春。愿坚容足分，莫使独惊神。
魂梦天南垂，宿昔万里道。池台花气深，到处生春草。
春生寒气灭，稍动伏泉鱼。倘得随鲲化，终能戾太虚。
春水潜鳞发，寒潭旧藻疏。终希泮涣泽，为化北溟鱼。
蔼蔼复悠悠，春归十二楼。阳和如启蛰，从此事芳游。
云影蔽遥空，无端淡复浓。孰知春有地，微露小桃红。
身坐众香国，蒲团诗思新。石斋盟四友，年下顿生春。
春草正凄凄，知君过恶溪。椰花好为酒，谁伴醉如泥。
高堂流月明，万籁不到耳。一听清心魂，飞絮春纷起。
何处春辉好，偏宜在雍州。回看日欲暮，还骑似川流。
重归能几日，物意早如春。为报东园蝶，南枝日已曛。
春景照林峦，玲珑雪影残。伫逢春律后，阴谷始堪看。
万古湘江竹，无穷奈怨何。年年长春笋，只是泪痕多。
春色三千里，愁人意未开。相如何物在，应只有琴台。
仆射陂前郡，清高越四邻。连枝相庭树，岁岁一家春。
东门送客道，春色如死灰。勉君向前路，无失相见期。
白云修道者，归去春风前。众说君平死，真师易义全。
幽处寻书坐，朝朝闭竹扉。明年取前字，杯酒赛春辉。
幽居邻里少，江际复山阿。曾见春官语，年来虚甲科。
别路在春色，故人云梦中。想君登此兴，回首念飘蓬。
相思春树绿，千里亦依依。一别无消息，水南车迹稀。
昨秋今复春，役役是非身。闻有长生术，将求未有因。
宪皇十一祀，共得春闱书。何计同归去，沧江有弊庐。
自君离海上，垂钓更何人。何处相期宿，咸阳酒市春。
只辫麻为衲，此中经几春。想师正法指，喻我独迷津。
寂寞日何为，闲居春色迟。此生仍且在，难与老相离。
为客久未归，寒山独掩扉。此情对春色，尽醉欲忘机。
夜睡常惊起，春光属野夫。报恩丞相閤，何啻杀微躯。
正月一日后，寻春更不眠。不将僮仆去，恐为损风光。
春来眠不得，谁复念生涯。乞假非关病，朝衣在酒家。
广陵寒食天，无雾复无烟。春风荡城郭，满耳是笙歌。
寂寂春将老，闲人强自欢。临轩平目望，情思若为宽。
昨迎今复送，来晚去逡巡。为向春风道，明年早报春。
叶叶新春筠，下复清浅流。诗人月下吟，月堕吟不休。
春入池亭好，风光暖更鲜。此生应借看，自计买无钱。
引水穿风竹，幽声胜远溪。惟愁春气暖，松下雪和泥。
上国千余里，逢春且胜游。村醪须一醉，无恨滞行舟。
年长归何处，青山未有家。赏春无酒饮，多看寺中花。
直庐仙掖近，春气曙犹寒。我识朝天路，从容自整冠。
西园春欲尽，芳草径难分。虽去清秋远，朝朝见白云。
十日公府静，巾栉起清晨。海山归未得，芝朮梦中春。
不来知尽怪，失意懒春游。何似华筵上，推辞候到筹。
湖外谁相识，思归日日频。惟看洞庭树，即是旧山春。
不觉月又尽，未归还到春。何年自此去，旧国复为邻。
春居无俗喧，时立涧前村。除忆文流外，何人更可言。
鸟鸣春日晓，喜见竹门开。更欲留深语，重城暮色催。
绿水阴空院，春深喜再来。忽思秋夕事，云物却悠哉。
丽日催迟景，和风扇早春。幸当阳律候，惟愿及佳辰。
美景春堪赏，芳园白日斜。从兹时节换，谁为惜年华。
春晓游禽集，幽庭几树花。空阶瞻玩久，应共惜年华。
晚树春归后，花飞鸟下初。微臣一何幸，吟赏对寒居。
度岭春风暖，花多不识名。知君怜酒兴，莫杀醉猩猩。
天台十二旬，一片雨中春。坐冀无云物，分明见北辰。
浙江江上郡，杨柳到时春。静理更何事，还应咏白蘋。
去年登第客，今日及春归。唯我门前浦，苔应满钓矶。
风沙万里行，边色看双旌。料得归来路，春深草未生。
楚塞南行久，秦城北望遥。殷勤问春雁，何处是烟霄。
佛地葬罗衣，孤魂此是归。伤心一花落，无复怨春辉。
风吹鲁国人，飘荡蜀江滨。千万长堤柳，从他烂熳春。
春色满城池，杯盘著处移。可怜明月夜，长是管弦随。
紫清人一管，吹在月堂中。试弄阳春曲，西园桃已红。
夜香闻偈后，岑寂掩双扉。唯忆江南雨，春风独鸟归。
何人知寺路，松竹暗春山。更共尝新茗，闻钟笑语间。
行吟洞庭句，不见洞庭人。尽日碧江梦，江南红树春。
河洛多尘事，江山半旧游。春风故人夜，又醉白蘋洲。
细雨弄春阴，余寒入昼深。怀情方未已，清酒漫须斟。
黯黯日将夕，牛羊村外来。晚间春作好，行乐不须猜。
寒销山水地，春遍帝王州。今日灵台下，翻然却是愁。
夜情河耿耿，春恨草绵绵。唯有嫦娥月，从今照墓田。
满酌劝童仆，好随郎马蹄。春风慎行李，莫上白铜鞮。
识君春未半，意欲住经秋。所在求飧过，无因离得愁。
问人知寺路，松竹暗春山。更共尝新茗，闻钟笑语间。
泽潞西边路，兰桡北去人。东湖发诗意，夏卉竟如春。
独立身难达，新春与志违。高秋期再会，此去莫忘机。
青春思楚地，闲步出秦城。尽日徘徊处，归鸿过玉京。
边草旱不春，剑光增野尘。几时逢范蠡，处处是通津。
酣醉送馀春，醒来恨更频。从今北窗蝶，长是梦中身。
六代骄奢地，三春物象繁。且应中圣乐，坐起任昏昏。
客在剑门外，新年音信稀。离言殊未尽，春雨满行衣。
南行春已满，路半水茫然。此任无辞远，亲人贵用还。
朔将引双旌，山遥碛雪平。来春拥边骑，新草满归程。
吟想旧经过，花时奈远何。别来长似见，春梦入关多。
山月吟声苦，春风引思长。无由及尘土，犹带杏花香。
百鸟有啼时，子规声不歇。春寒四邻静，独叫三更月。
暖日傍帘晓，浓春开箧红。娉婷何处戴，山鬓绿成丛。
翦彩赠相亲，银钗缀凤真。愿君千万岁，无岁不逢春。
南朝谢脁城，东吴最深处。留我酒一樽，前山看春雨。
昔年双颉颃，池上霭春晖。不及营巢燕，西风相伴归。
南国浣纱伴，盈盈天下姝。春华坐销落，未忍泣蘼芜。
陵前春不尽，陵下夜何穷。自此随龙驭，桥山翠霭中。
藤杖叩松关，春溪劚药还。忆归师莫笑，书剑在人间。
绕屋遍桑麻，村南第一家。自怜非楚客，春望亦心伤。
南楼春一望，云水共昏昏。下岸谁家住，残阳半掩门。
吴歌咽深思，楚客怨归程。惆怅回舟日，湘南春草生。
江行春欲半，孤枕弋阳堤。此路成幽绝，家山巩洛西。
曾经黑山虏，一剑出重围。唯说乡心苦，春风雁北飞。
适意极春日，南台披薜萝。唯凭一瓢酒，弹瑟纵高歌。
往年公子宅，夜宴乐难忘。今日皆何处，闭门春草长。
绿水暖青蘋，湘潭万里春。长安一杯酒，座上有归人。
春草越吴间，心期旦夕还。东风不可待，归鬓坐斑斑。
台殿冠嵯峨，春来日日过。酒酣诗自逸，乘月棹寒波。
直道知难用，经年向水滨。蓬莱自有路，莫羡武陵春。
失意归三径，伤春别九门。不知余正苦，迎马问寒温。
故里千帆外，深春一雁飞。空持望乡泪，沾洒寄来衣。
相如愧许询，寥落向溪滨。莫怪青袍选，长安隐旧春。
近腊千岩白，迎春四气催。灵芝霜下秀，仙桂月中栽。
云月有归处，故山清洛南。如何一花发，春梦遍江潭。
野寺薜萝晚，官渠杨柳春。归心已无限，更送洞庭人。
鬼疟朝朝避，春寒夜夜添。贾生兼事鬼，不信有洪炉。
春咏敢轻裁，衔辞入半杯。从诗得何报，惟感二毛催。
动春何限叶，撼晓几多枝。倾国宜通体，谁来独赏眉。
一盏新罗酒，凌晨恐易消。春场铺艾帐，下马雉媒娇。
春物岂相干，人生只强欢。此楼堪北望，轻命倚危栏。
千二百轻鸾，春衫瘦著宽。河阳看花过，曾不问潘安。
春风虽自好，春物太昌昌。我意殊春意，先春已断肠。
舟小回仍数，楼危凭亦频。年华无一事，只是自伤春。
小苑试春衣，高楼倚暮晖。几家缘锦字，含泪坐鸳机。
深居俯夹城，春去夏犹清。越鸟巢干后，归飞体更轻。
风露澹清晨，帘间独起人。莺花啼又笑，毕竟是谁春。
芳条得意红，飘落忽西东。明朝金井露，始看忆春风。
桂水春犹早，昭川日正西。乡音殊可骇，仍有醉如泥。
玄武开新苑，龙舟宴幸频。夜来江令醉，别诏宿临春。
春梦乱不记，春原登已重。无悰托诗遣，吟罢更无悰。
柳带谁能结，花房未肯开。年年春不定，虚信岁前梅。
幕府三年远，春秋一字褒。酬恩抚身世，未觉胜鸿毛。
桥峻斑骓疾，川长白鸟高。庾郎年最少，青草妒春袍。
驿途仍近节，旅宿倍思家。自怯春寒苦，那堪禁火赊。
东府忧春尽，西溪许日曛。军书虽倚马，犹未当能文。
无赖夭桃面，平时露井东。春风为开了，却拟笑春风。
莲后红何患，梅先白莫夸。君问伤春句，千辞不可删。
闻驻行春旆，中途赏物华。可怜漳浦卧，愁绪独如麻。
含泪坐春宵，闻君欲度辽。画楼终日闭，清管为谁调。
春雪昼悠扬，飘飞试士场。应知郢上曲，高唱出东堂。
长安朔风起，穷巷掩双扉。却羡秦州雁，逢春尽北飞。
密雪分天路，群才坐粉廊。春晖早相照，莫滞九衢芳。
敛板贺交亲，称觞讵有巡。不知将白发，何以度青春。
憔悴满衣尘，风光岂属身。凄然莫滴血，杜宇正哀春。
春城带病别，秋塞见除书。坐阁驰思夕，沙东凉月虚。
幂幂敛轻尘，濛濛湿野春。东城与西陌，晴后趣何新。
春尽大方游，思君便白头。为缘知己分，南国必淹留。
风散五更雨，鸟啼三月春。怜君高且静，有句寄闲人。
水陆中分程，看花一月行。渡江春始半，列屿草初生。
莫说春闱事，清宵且共吟。无将簪绂意，只损壮夫心。
因居石室贫，五十二回春。危细秋峰径，相随到顶频。
柳新春水湄，春岸草离离。公退琴堂上，风吹斑竹枝。
自尔归仙后，经秋又过春。终期华表上，重见令威身。
乐游原上望，望尽帝都春。爱此频来往，多闲逐此身。
春暮雨微微，翻疑坠叶时。何当廓阴闭，新暑竹风吹。
弱柳随俦匹，迁莺正及春。一枝如借便，终冀托深仁。
幸因辞旧谷，从此及芳晨。堪念微禽意，关关也爱春。
丹槛初结构，孤高冠清川。青春去如水，康乐归何年。
连檐对双树，冬翠夏无尘。未肯惭桃李，成阴不待春。
中峰上翠微，窗晓早霞飞。几引登山屐，春风踏雪归。
春海镜长天，青郊丽上年。散襟披石磴，韶景自深怜。
心知衡岳路，不怕去人稀。料得逢春住，当禅云满扉。
省中重拜别，兼领寄人书。要取春前到，乘闲候起居。
开门不成出，麦色遍前坡。近寺居僧少，春来亦懒过。
相知皆是旧，每恨独游频。明月分归骑，重来更几春。
步步出尘氛，溪山别是春。翻疑归去晚，清世累移晨。
方春到帝京，有恋有愁并。自可资新课，还期振盛名。
失意已春残，归愁与别难。差池是秋赋，何以暂怀安。
南方春景好，念子缓归心。前朝杳难问，叹息洒鸣琴。
晓月千重树，春烟十里溪。过来还过去，此路不知迷。
大雪满初晨，开门万象新。终篇本无字，谁别胜阳春。
贵宅登临地，春来见物华。新题好不极，珠府未穷奢。
草径彻林间，过桥如入山。春风应不到，前想负花湾。
日日闲车马，谁来访此身。天晴岂能出，春暖未更裘。
春情不可状，艳艳令人醉。秋思逐烟光，空濛满天地。
兰香佩兰人，弄兰兰江春。桂水秋更碧，寄书西上鳞。
不觉春物老，块然湖上楼。所嗟芳桂晚，寂寞对汀洲。
春月三改兔，花枝成绿阴。停觞一摇笔，聊寄生刍吟。
木落楚色深，风高浪花白。珍重春官英，加餐数刀帛。
田田八九叶，散点绿池初。增在春波底，芳心卷未舒。
滟滟流光浅，娟娟泛露轻。别后春江上，随人何处圆。
拨火垂帘夕，将暄向冷天。春光看已半，明日又藏烟。
且咏闲居赋，飞翔去未能。达生书一卷，名利付春冰。
根是泥中玉，心承露下珠。在君塘下种，埋没任春浦。
客愁看柳色，日日逐春深。凭送湘流水，绵绵入帝乡。
劚尽春山土，辛勤卖药翁。莫抛破笠子，留作败天公。
哭尔春日短，支颐长叹嗟。不如半死树，犹吐一枝花。
常闻天女会，玉指散天花。莫遣春风里，红芳点袈裟。
玄鸟雄雌俱，春雷惊蛰余。禽贤难自彰，幸得主人书。
海底有明月，圆于天上轮。得之一寸光，可买千里春。
曲言恶者谁，悦耳如弹丝。明年春光别，回首不复疑。
风骨高更老，向春初阳葩。欲买双琼瑶，惭无一木瓜。
寄居延寿里，为与延康邻。人有不朽语，得之烟山春。
西风吹阴云，雨雪半夜收。翩翩春归鸟，会自为匹俦。
苔覆石床新，师曾占几春。自嫌双泪下，不是解空人。
相逐一行鸿，何时出碛中。春来欢侍阻，正字在东宫。
石楼云一别，二十二三春。若个山招隐，机忘任此身。
讲经春殿里，花绕御床飞。空水既如彼，往来消息稀。
将军邀入幕，束带便离家。丝竹丰州有，春来只欠花。
曲江春草生，紫阁雪分明。地近劳频访，乌纱出送迎。
曲江春水满，北岸掩柴关。犹记听琴夜，寒灯竹屋间。
雨余滋润在，风不起尘沙。能赋焉长屈，芳春宴杏花。
独自南斋卧，神闲景亦空。望春春未至，应在海门东。
积水还平岸，春来引郑溪。客游随庶子，孤屿草萋萋。
梁园趋戟节，海草几枯春。慷慨知音在，谁能泪堕巾。
地必寻天目，溪仍住若耶。峨嵋省春上，立雪指流沙。
晴峰三十六，侍立上春台。便寄相思札，缄封花下开。
一自残春别，经炎复到凉。东门因送客，相访也何妨。
残春别镜陂，罢郡未霜髭。长策并忠告，从容写玉墀。
麟德燃香请，长安春几回。六年双足履，只步院中苔。
春风何处好，别殿饶芳草。争奈白团扇，时时偷主恩。
莫莫复莫莫，丝萝缘涧壑。不虑见春迟，空伤致身错。
骑马踏烟莎，青春奈怨何。别情无处说，方寸是星河。
毛羽敛愁翠，黛娇攒艳春。玉钩鸾不住，波浅石磷磷。
世机消已尽，巾屦亦飘然。不及新春雁，年年镜水波。
万壑动晴景，山禽凌翠微。不知春树伴，何处又分飞。
惟昔有归趣，今兹固愿言。固知春草色，何意为王孙。
海榴开似火，先解报春风。郑驿多归思，相期一笑同。
持颐望平绿，万景集所思。徒然委摇荡，惆怅春风时。
院里莺歌歇，墙头蝶舞孤。只应春惜别，留与博山炉。
神耀破氛昏，新阳入晏温。雨旸春令煦，裘冕晬容尊。
晓觉笼烟重，春深染雪轻。似将千万恨，西北为卿卿。
清娥画扇中，春树郁金红。柘弹何人发，黄鹂隔故宫。
齐马驰千驷，卢姬逞十三。专城有佳对，宁肯顾春蚕。
墙下桑叶尽，春蚕半未老。归来见小姑，新妆弄百草。
融融芳景和，杳杳春日斜。燕赵犹生女，郎岂有终始。
九陌槐叶尽，青春在豪家。恩深势自然，不是爱骄奢。
宫兰非瑶草，安得春长在。边恨在行人，行人无尽岁。
天涯长恋亲，阙下独伤春。共泣东风别，同为沧海人。
家吴闻入蜀，道路颇乖离。况又将冤抱，经春杜魄随。
东西南北人，高迹自相亲。独有千年后，青青庙木春。
行行野雪薄，寒气日通春。莫惜闲书札，西来问旅人。
青山复渌水，想入富春西。贱子遥攀送，归心逐马蹄。
入境当春务，农蚕事正殷。所幸分尧理，烝民悉可封。
因为太学选，志业彻春闱。知己盈华省，看君再发机。
未厌栖林趣，犹怀济世才。春游何处尽，欲别几迟回。
帝里春无意，归山对物华。即应来日去，九陌踏槐花。
偶与樵人熟，春残日日来。丁香政堪结，留步小庭隈。
斜日出门去，残花已过春。自惭非避俗，不敢问迷津。
芳草离离思，悠悠春梦余。扁舟恋南越，岂独为鲈鱼。
幽独自成愚，柴门日渐芜。相思复相望，春草满南湖。
万里访遗尘，莺声泪湿巾。凄凉问残柳，今日为谁春。
清无车马尘，深洞百花春。若得心无事，移家便卜邻。
日暖上山路，鸟啼知已春。樵夫应不识，岁久伐为薪。
杜陵无厚业，不得驻车轮。又渡湘江去，湘江水复春。
到此绝车轮，萋萋草树春。如知巢与许，千载迹犹新。
征车千里至，碾遍六街尘。且脱衣沽酒，终南山欲春。
古来利与名，俱在洛阳城。二月中桥路，鸟啼春草生。
春华惜妾态，秋草念妾心。门前长江水，一去终不回。
五陵射雕客，走马占春光。君王正年少，终日在长杨。
春草平陵路，荷衣醉别离。无轻此分手，他日重相思。
楼中见千里，楼影入通津。鹳雀飞何处，城隅草自春。
五色有名翚，清晨挟两雌。绿毛春斗尽，强敌愿君知。
水浅鱼争跃，花深鸟竞啼。春光看欲尽，判却醉如泥。
青楼临大道，一上一回老。所思终不来，极目伤春草。
南国韶光早，春风送腊来。青旗问沽酒，何处拨寒醅。
孤城向夕原，春入景初暄。客路何曾定，栖迟欲断魂。
幽轩斜映山，空涧复潺潺。眷恋青春色，含毫俯碧湾。
郗家庭树下，几度醉春风。徒遣相思者，悲歌向暮空。
即是春风尽，仍沾夜雨归。明朝更来此，兼恐落花稀。
连春不得意，所业已疑非。江徼多留滞，高秋会恐违。
一月月相似，一年年不同。浮生能几许，莫惜醉春风。
朝回离九陌，岛外赏残春。岩洞真仙境，应休别卧邻。
春日照九衢，春风媚罗绮。但看平地游，亦见摧輈死。
生持节操心，死作坚贞鬼。至今坟上春，草木无花卉。
春蚕未成茧，已贺箱笼实。惆怅复惆怅，几回新月出。
名随春色远，湖外已先知。笋蕨犹堪采，荣归及养期。
西母一杯酒，空言浩劫春。茂陵骊岫晚，过者暗伤神。
不接芳晨游，独此长洲苑。犹及九峰春，归吟白云巘。
吾爱李太尉，崛起定中原。愿以太平颂，题向甘泉春。
波际插翠筠，离离似清籞。编此欲何之，终焉富春渚。
列炬春溪口，平潭如不流。乐此何太荒，居然愧川后。
病根冬养得，春到一时生。应被高人笑，忧身不似名。
人寿期满百，花开唯一春。若使花解愁，愁于看花人。
春溪正含绿，良夜才参半。尽族染东流，傍人作佳玩。
茗地曲隈回，野行多缭绕。何处好幽期，满岩春露晓。
天赋识灵草，自然钟野姿。唯应报春鸟，得共斯人知。
春尽未离关，之官亦似闲。只应江上鸟，时下讼庭间。
去年花落时，题作送春诗。一夜东风起，开帘不敢窥。
烟树绿微微，春流浸竹扉。思君同一望，帆上怨余晖。
晓看呈使范，知欲敕星轺。坐想休秦狱，春应到柳条。
春庭晓景别，清露花逦迤。黄蜂一过慵，夜夜栖香蕊。
桃李傍檐楹，无人赏春华。时情重不见，却忆菖蒲花。
玉锸朝扶鬓，金梯晚下台。春衫将别泪，一夜两难裁。
大堤春日暮，骢马解镂衢。请君留上客，容妾荐雕胡。
北雁行行直，东流澹澹春。当时六朝客，还道帝乡人。
闻说融峰下，灵香似反魂。春来正堪采，试为劚云根。
雨冷唯添暑，烟初不著春。数枝花颣小，愁杀扈芳人。
怨莺新语涩，双蝶斗飞高。作个名春恨，浮生百倍劳。
春风等君意，亦解欺桃李。写得去时真，归来不相似。
两载求人瘼，三春受代归。傥容还故里，高卧掩柴扉。
水榭花繁处，春晴日午前。鸟窥临槛镜，马过隔墙鞭。
绿树连村暗，黄花出陌稀。远陂春草绿，犹有水禽飞。
孤枕闻莺起，幽怀独悄然。地融春力润，花泛晓光鲜。
乱后他乡节，烧残故国春。山林若无虑，名利不难逃。
白日新年好，青春上国多。街平双阙近，尘起五云和。
景物皆难驻，伤春复怨秋。旋书红叶落，拟画碧云收。
菊开犹阻雨，蝶意切于人。亦应知暮节，不比惜残春。
得地牡丹盛，晓添龙麝香。主人犹自惜，锦幕护春霜。
可是武陵溪，春芳著路迷。花明催曙早，云腻惹空低。
匡庐千万峰，影匝郡城中。王事行春外，题诗寄远公。
寻春与送春，多绕曲江滨。自是游人老，年年管吹新。
春去计秋期，长安在梦思。停骖一惆怅，应只岭猿知。
东风日边起，草木一时春。自笑中华路，年年送远人。
武林春草齐，花影隔澄溪。世上迷途客，经兹尽不迷。
春恨复秋悲，秋悲难到时。溪僧与樵客，动别十年期。
带雪复衔春，横天占半秦。白云幽绝处，自古属樵人。
一径春光里，扬鞭入翠微。残阳更惆怅，前路客亭稀。
未会春风意，开君又落君。尊前恨无语，应解作朝云。
携手春复春，未尝渐离别。芳菲若长然，君恩应不绝。
掺袂向春风，何时约再逢。落帆当此处，吟兴不应慵。
檐滴春膏绝，凭栏晚吹生。新诗吟未稳，迟日又西倾。
春雨有五色，洒来花旋成。王孙多好事，携酒寄吟倾。
嫩绿与老碧，森然庭砌中。更期春共看，桃映小花红。
束书成远去，还计莫经春。试吏曾趋府，旌幢自可亲。
举酒一相劝，逢春聊尽欢。悠悠两都梦，小沛与长安。
才高登上第，孝极殁庐茔。寂寞重泉里，岂知春物荣。
愁将万里身，来伴看花人。何事独惆怅，故园还又春。
篱落岁云暮，数枝聊自芳。春丛莫轻薄，彼此有行藏。
水国春常在，台城夜未寒。兵来吾有计，金井玉钩栏。
春草荒坟墓，萋萋向虎丘。还应伴西子，香径夜深游。
春风百卉摇，旧国路迢迢。春色常无处，村醪更一瓢。
梅花已著眼，竹叶况粘唇。江浦思归意，明朝又一春。
腊雪都堂试，春风汴水行。劳君问流落，山下已躬耕。
湘水春浮岸，淮灯夜满桥。到头蓑笠契，两信钓鱼潮。
小阁惬幽寻，周遭万竹森。晚来春醉熟，香饵任浮沈。
村前村后树，寓赏有余情。寂寞春风里，吟酣信马行。
鹏程三万里，别酒一千钟。老骥春风里，奔腾独异群。
高高山顶寺，更有最高人。曾乞兰花供，无书又过春。
春风吹愁端，散漫不可收。更种明年花，春风自相识。
景为春时短，愁随别夜长。落花如便去，楼上即河梁。
绮陌夜来雨，春楼寒望迷。庾郎盘马地，却怕有春泥。
禾黍不阳艳，竞栽桃李春。翻令力耕者，半作卖花人。
湘水似伊水，湘人非故人。登临独无语，风柳自摇春。
落第春相困，无心惜落花。荆山归不得，归得亦无家。
唐昌树已荒，天意眷文昌。晓入微风起，春时雪满墙。
青衿离白社，朱绶始言归。一路春风里，杨花雪满衣。
春亦怯边游，此行风正秋。将军方破虏，莫惜献良筹。
解印东归去，人情此际多。家山春更好，越鸟在庭柯。
男儿怀壮节，何不事嫖姚。下第春愁甚，劳君远见招。
夫君清且贫，琴鹤最相亲。易得连宵醉，千缸石冻春。
白道晓霜迷，离灯照马嘶。何年归故社，披雨剪春畦。
日日狎沙禽，偷安且放吟。杨花满床席，搔首度春阴。
江城无宿雪，风物易为春。渐有还京望，绵州减战尘。
徒劳悲丧乱，自古戒繁华。寂寞墙匡里，春阴挫杏花。
苌弘血染新，含露满江滨。天借新晴色，云饶落日春。
细雨湿萋萋，人稀江日西。春愁肠已断，不在子规啼。
捧日整朝簪，千官一片心。小松含瑞露，春翠易成阴。
流落夜凄凄，春寒锦浦西。凭君嘱鹎鵊，莫向五更啼。
万仞白云端，经春雪未残。会须朝阙去，只有画图看。
双黛俨如嚬，应伤故国春。不知千载后，何处又为神。
故里花应尽，江楼梦尚残。二年春怅望，不似在长安。
渚田芳草遍，共忆故山春。只恐东归后，难将鸥鸟亲。
残阳楚水畔，独吊舜时人。不及庙前草，至今江上春。
登高迎送远，春恨并依依。不得沧洲信，空看白鹤归。
春风狂似虎，春浪白于鹅。道在无伊郁，天将奈尔何。
百舌唤朝眠，春心动几般。海棠花在否，侧卧卷帘看。
睡髻休频拢，春眉忍更长。有时闲弄笔，亦画两鸳鸯。
岁久无泉引，春来仰雨流。翛然兴废外，回首谢眠鸥。
春候侵残腊，江芜绿已齐。近闻惊御火，犹及灞陵西。
掠水身犹重，偎风力尚微。衔泥在他日，两两占春晖。
路岐无乐处，时节倍思家。行客胜回首，看看春日斜。
柳弱风长在，云轻雨易休。春心渐伤尽，何处有高楼。
鸾镜长侵夜，鸳衾不识寒。春期莫相误，一日百花残。
寒流万派碧，南渡见烟光。已带伤春病，如何更异乡。
泽春关路迥，暮雨细霏霏。惆怅家山远，溟蒙湿翠微。
春物竞相妒，杏花应最娇。愿作南华蝶，翩翩绕此条。
万卉春风度，繁花夏景长。馆娃人尽醉，西子始新妆。
濯水经何日，随风故有人。武威应认得，牵挽几当春。
病眼看春榜，文场公道开。长安不觉远，期遂一名回。
马上览春色，丈夫惭泪垂。明年到今日，公道与谁期。
求名日苦辛，日望日荣亲。自笑抛麋鹿，长安拟醉春。
无禄奉晨昏，闲居几度春。相知不相荐，何以自谋身。
别来春又春，相忆喜相亲。惟有前溪水，年年濯客尘。
得罪非天意，分明谪去身。喧然公论在，难滞楚南春。
贾岛还如此，生前不见春。多应衔恨骨，千古不为尘。
不得同君住，当春别帝乡。怀亲暂归去，非是钓沧浪。
地僻春来静，深宜长者居。似君无学处，头白道如初。
未得青云志，春同秋日情。饥寒是吾事，断定不归耕。
漳水醉中别，今来犹未醒。游人不可见，春入乱山青。
律到御沟春，沟边柳色新。如何帝城里，先得覆龙津。
汗漫乘春至，林峦雾雨生。却怜饶药物，欲辨不知名。
至公遗至艺，终抱至冤沈。冥寞知春否，坟蒿日已深。
细雨曲池滨，青袍草色新。若无诗自遣，谁奈寂寥春。
年年耕与钓，鸥鸟已相依。不觉春光暮，绕篱红杏稀。
主人常不在，春物为谁开。尚有余芳在，犹堪载酒来。
僻居春事好，水曲乱花阴。莫饮宜城酒，愁多醉易沈。
一春春事好，病酒起常迟。不学山公醉，将何自解颐。
寓思本多伤，逢春恨更长。后庭人不到，斜月上松篁。
寂寞故宫春，残灯晓尚存。昭阳歌舞伴，此夕未知秋。
边兵春尽回，独上单于台。欲向阴关度，阴关晓不开。
春兴随花尽，东园自养闲。岂同秦代客，无位隐商山。
终被春闱屈，低回至白头。王孙草还绿，何处拟羁游。
数塞未求通，吾非学养蒙。还愁把春酒，双泪污杯中。
春雪下盈空，翻疑腊未穷。高才兴咏处，真宰答殊功。
泽国多芳草，年年长自春。应从屈平后，更苦不归人。
胡为名利役，来往老关河。却起渔舟念，春风钓绿波。
归日值江春，看花过楚津。渔心惭未遂，空厌路岐尘。
误入杏花尘，晴江一看春。徒怜汀草色，未是醉眠人。
严妆垂玉箸，妙舞对清风。陵园春雨暗，不见六龙归。
槿花不见夕，一日一回新。东风吹桃李，须到明年春。
宰嚭亡吴国，西施陷恶名。浣纱春水急，似有不平声。
宠极辞同辇，恩深弃后宫。自题秋扇后，不敢怨春风。
古树春风入，阳和力太迟。莫言生意尽，更引万年枝。
青春未得意，见花却如雠。别有惜花人，东风莫吹散。
病起春已晚，曳筇伤绿苔。如从万里来，骨肉满面喜。
长门春欲尽，明月照花枝。买得相如赋，君恩不可移。
春意送残腊，春晴融小洲。万虑从相拟，今朝欲奈何。
园里先生冢，鸟啼春更伤。如何稽古力，报答甚茫茫。
凌春帝子阁，偶眺日移西。只此长吟咏，因高思不迷。
紫檀衣且香，春殿日尤长。莫惜青莲喻，秦人听未忘。
霁动江池色，春残一去游。如何多别地，却得醉汀洲。
春饮一杯酒，便吟春日诗。赏心无处说，怅望曲江池。
门外报春榜，喜君天子知。风光若有分，无处不相宜。
不独满池塘，梦中佳句香。春风有馀力，引上古城墙。
玉殿朝初退，天街一看春。自兹怜万物，同入发生辰。
春蚕吐出丝，济世功不绝。小人与君子，利害一如此。
一从杀贵妃，春来花无意。一等异于众，倾覆皆如此。
东园宫草绿，上下飞相逐。君恩不禁春，昨夜花中宿。
春泪烂罗绮，泣声抽恨多。美人惜花心，但愿春长在。
春往海南边，秋闻半夜蝉。长安却回日，松偃旧房前。
开辟已来雪，为山长欠春。此中栖息者，不识两京尘。
忽闻清演病，可料苦吟身。几绕庭前树，于今四十春。
龙池清禁里，芳草傍池春。肯学长河畔，绵绵思远人。
春至始青青，香车碾已平。应随尘与土，吹满洛阳城。
潺潺伊洛河，寂寞少恩波。銮驾久不幸，洛阳春草多。
到此绝车轮，萋萋草树春。如知巢与许，千载迹犹新。
征车千里至，碾遍六街尘。且脱衣沽酒，终南山欲春。
古来利与名，俱在洛阳城。二月中桥路，鸟啼春草生。
苍苍芳草色，含露对青春。独爱池塘畔，清华远袭人。
带剑谁家子，春朝紫陌游。应须待报国，一刎月支头。
憧憧洛阳道，尘下生春草。二端立在途，奔走无由了。
楚国多春雨，柴门喜晚晴。门前到溪路，今夜月分明。
绿草展青裀，樾影连春树。吾村耕耘叟，多获于锄犁。
春林已自好，时鸟复和鸣。安知背飞远，拂雾独晨征。
长安朔风起，穷巷掩双扉。却羡秦州雁，逢春尽北飞。
春草绿绵绵，骄骖骤暖烟。田翁与蚕妇，平地看神仙。
家山归未得，又是看春过。欲向东溪醉，狂眠一放歌。
莫倦寻春去，都无百日游。晚来重作雪，翻为杏花愁。
每爱江城里，青春向尽时。遥知陶令宅，五树正离披。
越信隔年稀，孤舟几梦归。何时洞庭上，春雨满蓑衣。
栖乌喜林曙，惊蓬伤岁阑。誓期春之阳，一振摩霄翰。
欲唱玄云曲，知音复谁是。采掇情未来，临池画春水。
青春终日雨，公子莫思晴。父老应相贺，丰年兆已成。
春残杜宇愁，越客思悠悠。因此频回首，家山隔几州。
岸春芳草合，几处思缠绵。送别王孙处，萋萋南浦边。
掩户当春昼，知君志在诗。会须明月夜，与子水边期。
折向离亭畔，春光满手生。隋堤三月暮，飞絮想纵横。
离思春来切，谁能慰寂寥。那堪对明月，独立水边桥。
长忆狂游日，惜春心恰同。如今千里隔，搔首对秋风。
一作边城客，闲门两度春。犹怜陶靖节，诗酒每相亲。
诏下如春煦，巢南志不违。无心惭季路，负米觐亲闱。
颜色尤难近，馨香不易通。朱门金锁隔，空使怨春风。
省署皆归沐，西垣公事稀。春光已堪探，芝盖共谁飞。
东观时闲暇，还修喻蜀书。春江多好景，莫使醉吟疏。
郊外春华好，人家带碧溪。王孙竟不至，芳草自萋萋。
仲春初四日，春色正中分。思妇高楼晚，歌声不可闻。
越徼稽天讨，周京乱虏尘。春风白杨里，独步泪沾巾。
日觉儒风薄，谁将霸道羞。乱臣无所惧，何用读春秋。
太守今何在，行春去不归。唯余迁客泪，沾洒后池傍。
宿露依芳草，春郊古陌旁。诗人多感物，凝思绕池塘。
翠黛嚬如怨，朱颜醉更春。明朝绮窗下，离恨两殷勤。
松节凌霜久，蓬根逐吹频。群生各有性，桃李但争春。
莫折红芳树，但知尽意看。莫嫌春夜短，匹似楚襄王。
茅许禀灵气，一家同上宾。当年各自勉，云洞镇长春。
岭外春过半，途中火又新。殷勤清远峡，留恋北归人。
暖吹入春园，新芽竞粲然。东山似蒙顶，愿得从诸贤。
宪署游从阻，平台道路赊。相迎在春渚，暂别莫咨嗟。
离情折杨柳，此别异春哉。暮齿如能制，玉山甘判颓。
春至衡阳雁，思归塞路长。直应到秋日，依旧返潇湘。
春江多去情，相去枕长汀。谁共观明月，渔歌夜好听。
蹉跎春又晚，天末信来迟。君看前溪树，山禽巢几枝。
偶爱春山住，因循值暑时。自惭疏野甚，多失故人期。
别业五湖上，春残去路赊。君知钓矶在，犹喜有生涯。
一别几经春，栖迟晋水滨。善辞如复我，四海五湖身。
清和春尚在，欢醉日何长。别有堪吟处，相留宿草堂。
下马扣荆扉，相寻春半时。卧云情自逸，名姓厌人知。
今春从南陵，得草名金盘。寄言好生者，休说神仙丹。
一朝入紫宫，万古遗芳尘。至今溪边花，不敢娇青春。
春江正渺渺，送别两依依。况入湖湘路，那堪花乱飞。
二八如同雪，三春类早花。分行向烛转，一种逐风斜。
零落多依草，芳香散著人。低檐一枝在，犹占满堂春。
双燕今朝至，何时发海滨。窥檐向人语，如道故乡春。
花寒未聚蝶，色艳已惊人。悬知陌上柳，应妒手中春。
画阁余寒在，新年旧燕归。梅花犹带雪，未得试春衣。
荷叶罩芙蓉，圆青映嫩红。佳人南陌上，翠盖立春风。
一自离乡国，十年在咸秦。泪别各分袂，且及来年春。
日斜宾馆晚，春轻麦候初。谁能千里外，独寄八行书。
温谷春生至，宸游近甸荣。朝臣冠剑退，宫女管弦迎。
自从别銮殿，长门几度春。不知金屋里，更贮若为人。
君为河边草，逢春心剩生。妾如台上镜，得照始分明。
故国归路赊，春晚在天涯。惊起晓庭际，莺啼桃杏花。
春看玫瑰树，西邻即宋家。靓妆愁日暮，流涕向窗纱。
春风泛摇草，旭日遍神州。况被崇兰色，王孙正可游。
香发王孙草，春生君子风。清晖谁不挹，几许赏心同。
草色春沙里，风光晓正幽。恭闻掇芳客，为此尚淹留。
纤纤春草长，迟日度风光。好助莺迁势，乘时冀便翔。
芳时淑气和，春水澹烟波。愿假中流便，从兹发棹歌。
暖积龙池绿，晴连御苑春。那怜献赋者，惆怅惜兹辰。
爱此凌霜操，移来独占春。幸因逢顾盼，生植及兹辰。
行春潘令至，勤恤戴星光。桃李今无数，从兹愿比方。
今日春风至，花开石氏园。川流人事共，千载竟谁论。
季春三月里，戴胜下桑来。所寄一枝在，宁忧弋者猜。
骏马娇仍稳，春风灞岸晴。不知从此去，何处更倾城。
春朝散微雨，庭树开芸绿。尔不鸣幽林，来此将何欲。
杳霭三春色，先从帝里芳。熙熙晴煦远，徒欲奉尧觞。
春风生梓泽，迟景映花林。遗迹应无限，芳菲不可寻。
元年寒食日，上巳暮春天。更说归时好，亭亭月正圆。
三春今向晚，四者昔难并。凤阁鸾台路，从他年少争。
谁是惜暮人，相携送春日。应待御荈青，幽期踏芳出。
春烟带微雨，漠漠连城邑。琼英若可餐，青紫徒劳拾。
旧宠悲秋扇，新恩寄早春。聊题一片叶，将寄接流人。
一入深宫里，无由得见春。题诗花叶上，寄与接流人。
霭霭芳春朝，雪絮起青条。那用持愁玩，春怀不自聊。
侯门初拥节，御苑柳丝新。想到千山外，沧江正暮春。
绿影竞扶疏，红姿相照灼。不学桃李花，乱向春风落。
可惜春时节，依前独自游。无端两行泪，长只对花流。
灼灼叶中花，夏萎春又芳。娇眠锦衾里，展转双鸳鸯。
垂柳鸣黄鹂，关关若求友。荡子游不归，春来泪如雨。
羞日遮罗袖，愁春懒起妆。自能窥宋玉，何必恨王昌。
旦夕醉吟身，相思又此春。别来清宴上，几度落梁尘。
霞彩剪为衣，添香出绣帏。高堂春睡觉，暮雨正霏霏。
凤楼春望好，宫阙一重重。喜见休明代，霓裳蹑道踪。
野径东风起，山扉度日开。非关恋春草，自是欲裴回。
幽人从远岳，过客爱春山。若到云峰外，齐心去住间。
垂涕凭回信，为语柳园人。情知独难守，又是一阳春。
谁向春莺道，名园已共知。相招能不厌，山舍为君移。
纱帽度残春，虚舟寄一身。有时城郭去，暗与酒家亲。
春日春风至，阳和似不均。微才如可寄，赤县有乡亲。
朝衣登别席，春色满秦关。虽是忘机者，难齐去住间。
日日西亭上，春留到夏残。松间楼里月，秋入五陵看。
东篱摇落后，密艳被寒催。不共春兰并，悠扬远蝶来。
兰色结春光，氛氲掩众芳。灵均曾采撷，纫珮挂荷裳。
春关鸟罢啼，归庆浙烟西。乘暇知高眺，微应辨会稽。
早晚辞纶綍，观农下杜西。春来诗更苦，松韵亦含凄。
江春行求瘼，偶与真境期。迨此一登览，深情见新诗。
何处好攀跻，新亭俯旧溪。桃花春满地，归路莫相迷。
春宵凝丽思，闲坐开南围。方知阮太守，一听识其微。
春意赏不足，承夕步东园。安得纚芳屣，看君幽径萱。
野人未相识，何处异乡隔。早晚从我游，共携春山策。
望祀崇周典，皇华出汉庭。春郊回驷牡，遥识故林青。
山僧不厌野，才子会须狂。何处销君兴，春风摆绿杨。
芳草潜州路，乘轺忆再旋。明朝富春渚，应见谢公船。
春日绣衣轻，春台别有情。春风正飘荡，春瓮莫须倾。
性野趣无端，春晴路又干。西峰有禅老，应见独游时。
留饯飞旌驻，离亭草色间。芳辰倚门道，犹得及春还。
春色遍远道，寂寞闽中行。留取老桂枝，归来共攀折。
天子锡玄纁，倾山礼隐沦。春府搜才日，高科得一人。
别渚望邗城，岐路春日遍。莫忆山中人，碧云遥可见。
越客不成歌，春风起渌波。翻疑此中好，君问定如何。
两河兵已偃，处处见归舟。名动春官籍，翩翩才少俦。
旧游经丧乱，道在复何人。向我桃州住，惜君东岭春。
中林许师友，忽阻夙心期。无限江南柳，春风卷乱丝。
春风洞庭路，摇荡暮天多。数日闻天府，山衣制芰荷。
行应会府春，欲劝及芳辰。况是勋庸后，恩荣袭尔身。
春日异秋风，何为怨别同。应思右内史，相见直城中。
秋风吹别袂，客思在长安。春会文昌府，思君每北看。
久游春草尽，还寄北船归。见说翻经馆，多闻似者稀。
江南梅雨天，别思极春前。见说王都尹，山阳辟一贤。
江皋北风至，归客独伤魂。应及秦川望，春华满国门。
岂谓江南别，心如塞上行。春司迟尔策，方用静妖兵。
春信在河源，春风荡妾魂。春期不可定，春曲懒新翻。
春歌已寂寂，古水自涓涓。徒误时人辈，伤心作逝川。
春生若邪水，雨后漫流通。数处乘流望，依稀似剡中。
天界宜春赏，禅门不掩关。观空复观俗，皇鉴此中闲。
雪消春力展，花漫洞门垂。寒食微灯在，高风势彻陂。
日日为诗苦，谁论春与秋。不吟头也白，任白此生头。
春霖闭门久，春色聚庭木。为忆湖上翁，花时独冥目。
撑船碧江上，春日何迟迟。谁家苦竹林，中有读书声。
春雨偶愆期，草木亦未觉。炙背扪虱兮，复何经营兮。
失意穷边去，孤城值晚春。明时至公在，回首莫因循。
春色满三湘，送师还故乡。傥为新句偈，寄我亦何妨。
折桂文如锦，分忧力若春。野人如有幸，应得见陶钧。
独住大江滨，不知何代人。何妨将我去，一看武陵春。
去旨趣非常，春风尔莫狂。羡师终不及，湘浪渌茫茫。
满郭春如画，白堂心自澄。寂寥还得句，因寄柳吴兴。
可惜复可惜，如今何所之。春风五陵道，回首不胜悲。
莽莽古江滨，纷纷坠叶频。尽随流水去，寂莫野花春。
去去楞伽子，春深道路长。凭师将老倒，一向说荥阳。
幽居湖北滨，相访值残春。莫讶频来此，伊余亦隐沦。
何处人惊起，飞来过草堂。明年趁春去，江上别鸳鸯。
旧隐终牵梦，春残结束归。邻僧喜相接，扫径与开扉。
百发百中□，□□□□年。都人看春榜，韩字在谁前。
夜久谁同坐，炉寒鼎亦澄。明朝待晴旭，池上看春冰。
谁喜老闲身，春山起送君。秋来向何处，相忆雁成群。
旧溪千万竿，风雨夜珊珊。会得承春力，新抽锦箨看。
角角类关关，春晴锦羽干。山梁从行者，错解仲尼叹。
未得凌云价，何惭所买真。宁同买花者，贵逐片时春。
石屋晚烟生，松窗铁碾声。春风霅川上，忆傍绿丛行。
塞门春已暖，连影起蘋风。莫失南来伴，衡阳树即红。
今岁赴春闱，达如夫子稀。闲游向诸寺，却看白麻衣。
闰年春过后，山寺始花开。知住南岩久，冥心坐绿苔。
渐觉春光媚，尘销作土膏。前溪泛红片，何处落金桃。
河冰连地冻，朔气压春寒。坐看孤灯焰，微微向晓残。
分有争忘得，时来须出山。明年从月里，满握度春关。
湘潭春水满，岸远草青青。曾受蒙庄子，逍遥一卷经。
老隐洞庭西，渔樵共一溪。君能许邻并，分药劚春畦。
灉湖唯上贡，何以惠寻常。若有新春者，西来信勿忘。
七十去百岁，都来三十春。沃洲匡阜客，几劫不迷人。
一水绕孤岛，闲门掩春草。曾无长者辙，枉此问衰老。
春山谷雨前，并手摘芳烟。地远劳相寄，无来又隔年。
霜须芸阁吏，久掩白云扉。知到中林日，春风长涧薇。
诗家为政别，清苦日闻新。何必河阳县，空传桃李春。
春日上芳洲，经春兰杜幽。渔家好生计，檐底系扁舟。
荆门与闽越，关戍隔三千。莫失春回约，江城谷雨前。
东越常悬思，山门在永嘉。时寻谢公迹，春草有瑶花。
故园虽不远，那免怆行思。得见交亲后，春风动柳丝。
眼暗心还白，逢春强凭栏。故人相会处，应话此衰残。
敢望重缘饰，微茫洞壑春。不因公子鉴，零落几成尘。
野鸭殊家鸭，离群忽远飞。红兰白蘋渚，春暖刷毛衣。
莘野居何定，浮生知是谁。仍闻创行计，春暖向峨嵋。
渔翁那会我，傲兀苇边行。向夕题诗处，春风斑竹声。
积雨向春阴，冥冥独院深。谁知力耕者，桑麦最关心。
落多秋亦晚，窗外见诸邻。昨日繁阴在，莺声树树春。
数日不见日，飘飘势忽开。明朝望平远，相约在春台。
白首从颜巷，青袍去佐官。春风吹绮席，宾主醉相欢。
春风吹蓑衣，暮雨滴箬笠。官仓鼠雀群，共待新租入。
春风有何情，旦暮来林园。不问桃李主，吹落红无言。
久食主人鱼，春来复旧居。岳阳多异境，搜思勿令疏。
长安冬欲尽，又送一遗贤。亦过春兼夏，回期信有蝉。
牛得自由骑，春风细雨飞。何人得似尔，无是亦无非。
然知心去速，其奈雪飞频。此去迢遥极，却回应过春。
故园归未得，此日意何伤。独坐水边草，水流春日长。
家国各万里，同吟六七年。春淮有双鲤，莫忘尺书传。
去岁无田种，今春乏酒材。有时随俗物，相伴且营营。
世有无穷事，生知遂百春。问程方外路，宜是上清人。
愁见唱阳春，令人离肠结。郎去未归家，柳自飘香雪。
武陵春色好，十二酒家楼。戴个星冠子，浮沈逐世流。
我有衣中珠，不嫌衣上尘。莫言东海变，天地有长春。
彩云入帝乡，白鹤又回翔。今日洛川别，可惜洞中春。
玉钗空中堕，金钏色已歇。独泣谢春风，秋夜伤明月。
岭上千峰秀，江边细草春。今逢浣纱石，不见浣纱人。
幽室锁妖艳，无人兰蕙芳。春风三十载，不尽罗衣香。
西望吴王国，云书凤字牌。春风无处所，凄恨不胜怀。
京镇周天险，东南作北关。空怜上林雁，朝夕待春还。
闻君陌上来，歌管沸相催。独有归闲意，春庭伴落梅。
兔园春欲尽，别有一丛芳。留此非吾土，须移凤沼傍。
闲来竹亭赏，赏极蕊珠宫。每到春残日，芳华处处同。
山榴逼砌栽，山火一团开。尽日风兼雨，春渠拥作堆。
鸡报已判春，中年抱疾身。梅花浮寿酒，莫笑又移巡。
禀朔华夷会，开春气象生。献陵三百里，寤寐祷时清。
复道朝延火，严城夜涨尘。何当回万乘，重睹玉京春。
春风向杨柳，能事尽风流。前路难回首，何须苦映楼。
芍药承春宠，何曾羡牡丹。芙蓉浣纱伴，长恨隔波澜。
春来冰未泮，冬至雪初晴。为报方袍客，丰年瑞已成。
延绵不可穷，寒光彻云际。落石早雷鸣，溅空春雨细。
旅人游汲汲，春气又融融。子玉和予去，应怜恨不穷。
良夜岁应足，严风为变春。韶光不偏党，积渐煦疲民。
春色去何急，春去尚微寒。万事付一笑，莫放酒杯乾。
稀年古来少，何况又逾三。笑问梅花信，春已到枝南。
寒食少天色，花柳各春风。醉眼尽空碧，风袖障归鸿。
风流紫府郎，痛饮乌纱岸。借得洞庭春，飞上桃花面。
苍烟百年木，春雨一溪花。更看商於路，别有故侯瓜。
朝花几回谢，春草几回空。何必翳鸾凤，游戏太虚中。
香风万家晓，和气九江春。更看济时了，高卧道山云。
双眸翦秋水，十指露春葱。何物写幽思，醉墨锦笺红。
绛阙春回近，先放玉堂梅。明日赋归去，回首望蓬莱。
十载几风雪，又酌玉京春。长啸送明月，归枕北山云。
瑞霭延真馆，春满瑞真家。于此看勋业，铜狄细摩挲。
春来久无雨，都作艳阳天。我老归农好，宜买潞河船。
翠微春更湿，烟雨欲无山。田父不相识，相随谷口还。
屧步石桥上，轻鯈出水游。琳池春雨足，菁藻任潜浮。
迎春故早发，独自不疑寒。畏落众花后，无人别意看。
酒醒愁难醒，春归客未归。莺啼花欲歇，燕立柳风微。
日日雨霏霏，开门无所之。但催人老去，羞作送春诗。
春光不慷慨，十日九逢阴。醒去愁无奈，杯行满满斟。
捻指过三月，又当春夏交。风骚将断绝，谁有续弦胶。
池上柳依依，柳边人掩扉。一年春又尽，倚杖对斜晖。
春至又春暮，闲心成古心。余芳留不得，还共夕阳沈。
我行未云远，回顾惨风凉。愁人难为辞，遥遥春夜长。
和泽周三春，清凉素秋节。检素不获展，厌厌竟良月。
日暮天无云，春风扇微和。岂无一时好，不久当如何。
富春真古邑，此寺亦唐余。欲继江潮韵，何人为起予。
郊原雨初霁，春物有馀妍。时见城市人，幽居惜未深。
美人如春风，著物物未知。不用教丝竹，唱我新歌词。
秋禾不满眼，宿麦种亦稀。何时剑关路，春山闻子规。
去岁游新堂，春风雪消后。诗成月渐侧，皎皎两相望。
春风吹榆林，乱荚飞作堆。古今一俯仰，作诗寄余哀。
东郊欲寻春，未见莺花迹。想像斜川游，作诗寄彭泽。
好在长淮水，十年三往来。待君诗百首，来写浙西春。
酴醿不争春，寂寞开最晚。不见子柳子，余愚污溪山。
春雨如暗尘，春风吹倒人。行看花柳动，共享无边春。
落帆谢公渚，日脚东西平。过此感我言，长篇发春荣。
我家峨眉阴，与子同一邦。何以待我归，寒醅发春缸。
百年一俯仰，寒暑相主客。为君裁春衫，高会开桂籍。
绿暗初迎夏，红残不及春。岁寒君记取，松雪看苍鳞。
春兰如美人，不采羞自献。对之如灵均，冠佩不敢燕。
灵区有异产，化国无潜珍。待公归上冢，泪叶乃肯春。
春阴欲落雪，野气方升云。送子以晓角，幽幽醒时闻。
老守惜春意，主人留客情。逮君帻未堕，对此月犹横。
二陈既妙士，两欧惟德人。尚寄别后诗，剪刻淮南春。
新苗未没鹤，老叶方翳蝉。归来春酒熟，共看山樱然。
朝菌无晦朔，蟪蛄疑春秋。归来城郭是，空有累累丘。
寒厅不知春，独立耿玉雪。惟当此花前，醉卧黄昏月。
白发已十载，青春无一堪。须烦李居士，重说后三三。
越山春始寒，霜菊晚愈好。颇讶昌黎翁，恨尔生不早。
晓雨暗人日，春愁连上元。明年更有味，怀抱带诸孙。
昔与徐使君，共赏钱塘春。浮桥半没水，揭此碧鳞鳞。
残杯失春温，破被生夜悄。儿童勿惊怪，调汝得一笑。
西山无时春，巉岩锁顽阴。穷奇真自蠹，诗句且娱心。
富贵本先定，世人自荣枯。永怀江阳叟，种藕春满湖。
西湖小雨晴，滟滟春渠长。谁知万里客，湖上独长想。
我行汴堤上，厌见榆阴绿。坐待春风至，飞英覆空屋。
白发干戈际，青山黯霭中。萧条岩谷底，谁信有春风。
雨重杨花落，春深杜宇悲。夜来茅屋下，酸泪为君垂。
三春多是雨，四月不闻雷。我老为时虑，无言思欲哀。
今日风光好，梅花满屋春。晓来看雨露，小草亦精神。
春事已过半，客怀何怅然。五湖烟水远，未得问归船。
花落春城暮，登临思倍清。吾侪似无用，思与白鸥盟。
略彴江烟外，招提水气中。浮生底须论，谈笑且春风。
相忆悬清梦，相过笑白头。明年春水足，准拟泛扁舟。
书记去已久，令人动慨慷。卢沟三尺土，春雨树苍苍。
绝国春风少，荒村夜雨多。老怀禁不得，怅望一长歌。
壬辰天意别，春夏雨冥冥。昨夜登西阁，悲笳不忍听。
昨宵嫌冻雨，今日喜春风。向晚登高望，江山杳霭中。
春寒多雨水，地僻少轮蹄。回首关河道，风尘道路迷。
信是击中好，春来物物丰。眼前无限景，诗句可能穷。
眺望春光远，登临夕照微。寄言彭泽宰，出仕不如归。
石楼含晓色，茅屋静春晖。景物随时至，诗成思欲飞。
春雨洗残雪，春风轻布衣。山居颇潇洒，梅树玉成围。
白发干戈际，青山黯霭中。萧条岩谷底，谁信有春风。
东篱有佳菊，不比春兰芳。但见三径草，寂寞凄余香。
江上有古柳，摇扬丝依依。于今赠君去，愿染春风衣。
林下见清真，草衣如野人。开花冰雪里，岂是不知春。
老干渍清霜，寒梢挂新月。徐徐暗香来，可是春机泄。
疏枝照清浅，一见兴何饶。记得春风夜，题诗过断桥。
深院春无限，香风吹绿漪。玉妃清梦醒，花雨落燕脂。
不作桃李态，山林别是春。但令心似夷，何虑惹缁尘。
七十人稀到，吾过十四年。城南春事动，小蹇又翩翩。
八十古云耄，吾今不啻过。春寒欺短褐，将奈此翁何。
白首称祠吏，清时作幸民。村村有花柳，无事即寻春。
尔丛香百合，一架粉长春。堪笑龟堂老，欢然不记贫。
晓晴林鹊喜，昼暖蜜蜂喧。我老诗情尽，逢春亦一言。
屏居无一事，闭户常经旬。尺素杂行草，往檄江梅春。
十日春雨霪，百疾投间作。无人画此翁，缥渺立孤鹤。
病退身仍健，春回日渐长。残年已如许，幸复起膏肓。
自我居湖曲，渔樵日往来。逢春心自在，莫道已成灰。
泽国寒虽晚，霜天已迫冬。儿能哀老子，努力事春农。
章甫从诸老，今为两世人。篱边花未尽，作意醉残春。
衰疾来无已，流年过右驰。不堪多难日，更赋送春诗。
破腊春先到，微阴日易醺。断肠何处笛，偏向醉中闻。
终夜厌姑恶，经春无秭归。邻翁剡中去，为我买渔衣。
晨起梳头嬾，披衣立草堂。新春犹一月，已觉日微长。
小雨湿清晓，新莺啼早春。远游端可继，敢恨素衣尘。
老入新年健，春逢小雨晴。闲身有乐事，倚杖看农耕。
社近频逢雨，春深却喜晴。丰年多乐事，何以报时平。
寓馆兼山泽，行装半雨晴。农家尤可念，迎劳辍春耕。
戏续春寒赋，闲赓午醉诗。村深无客过，幽兴与谁期。
故岁愁听雨，新春剩得晴。江村独无事，户户及时耕。
春与人俱老，花随梦已空。为农当自力，相戒勿匆匆。
过尽一春雨，园林气少和。公卿非傲汝，无奈爱闲何。
水际闲将鹤，林间独拥琴。过春差觉健，处处得幽寻。
老堕空山里，春残白日长。个中有佳处，袖手看人忙。
故岁无多雪，新春乃尔寒。更怜菘芥长，殊胜仰园官。
滔天来洚水，震瓦战昆阳。此敌犹能御，春寒不可当。
高楼坠绿珠，恶客碎珊瑚。未抵春寒夜，贫翁丧故襦。
历授人时後，天回斗柄初。山翁喜春近，随处狎樵渔。
春色垂垂老，山家处处忙。醉眠官道上，人为护牛羊。
春如人易老，愁与漏俱长。谁见龟堂叟，搘藤送夕阳。
一春强半病，颇废山泽游。且当咏寻壑，讵必赋登楼。
春雨路易乾，雨止即可行。行矣东郊路，藉草作清明。
春阴不成雨，正作卵色天。长安堕胡虏，况说野狐泉。
开岁才几时，春社忽已及。村童更可怜，赤脚牛背立。
窗户迎新燕，阶除巢乳鸦。欲知春已暮，地上亦无花。
思与春为别，匆匆置一樽。明年尚强健，扶杖候柴门。
吾庐烟树间，正占湖一曲。兀兀不知春，青灯伴幽独。
春工我辈人，可许不待面。持问陈元龙，试乞语一转。
秋风树瘦劲，春露叶扶疏。今年幸差健，小雨聊荷锄。
春阳染柳条，春风落花片。我岂儿女哉，秋风感团扇。
泽国固多雨，暮春犹薄寒。穷途得一饱，亦足慰艰难。
天地回春律，山川扫积阴。人扶上危榭，未废一长吟。
春风舍人去，陆子叹以惊。勿作儿女态，起视东郊耕。
暖霭催桑眼，晴光长草心。终年惟一褐，扪虱又春深。
万事不关身，翛然一幅巾。东阡与南陌，随处梦残春。
老惫生如寄，春寒梦亦孤。窗深不知晓，但觉动林乌。
寂寂春将暮，迢迢夜未央。养慵新有味，初志悔轩昂。
老境三年病，新春十日阴。读书惟恐尽，倾酒却愁深。
春阴不肯晴，春雨断人行。犹胜梁州路，蒙毡夜下程。
细雨吞平野，余寒勒早春。闭门非为老，半世是闲人。
冬旱土不膏，爱此春夜雨。幸复宽简书，不敢恨羁旅。
午夜听春雨，发生端及期。後生闻见狭，抚枕叹吾衰。
春愁无处避，春雨几时晴。何以娱幽独，新醅手自倾。
春阴易成雨，客病不禁寒。又与梅花别，无因一倚栏。
拥被听春雨，残灯一点春。吾儿归渐近，何处宿长亭。
湖上新春柳，摇摇欲唤人。多情今夜雨，先洗马蹄尘。
春早得甘澍，村邻喜欲狂。天公终老手，处处出新秧。
中春农在野，蚕事亦随作。老子虽安眠，衣帛可无怍。
闭门坐叹息，不饮辄千日。终当骑梅龙，海上看春色。
巷陌过从少，园林景物新。残春又陈迹，怃事一伤神。
老厌人间事，闲知造物功。所嗟侪辈尽，论旧只春风。
身与春俱老，愁随日渐长。闲行无定处，随意据胡床。
短景匆匆过，新寒亹亹来。锦城花柳窟，归去看春回。
野外归来晚，空庭露气新。早梅消息动，春事渐关身。
久病卧江村，发白面黧黑。跂望明年春，社雨泥一赤。
春水六七里，夕阳三四家。老夫维小艇，半醉摘藤花。
造朝下白帝，吊古游青神。三叹下城去，捩柂春江津。
泽国春多雨，龟堂病少悰。诗材故不乏，处处起衰慵。
今日春已半，风雨停出游。东风万里恨，浩荡不可收。
腊雪瑞我麦，春雨嘉我谷。老农无他求，一饱万事足。
山崦桑麻路，柴门鸟雀声。老巫祈社雨，小妇饷春耕。
孟春百草灵，古俗迎紫姑。纷纷竟何益，人鬼均一愚。
饯岁愁虽剧，迎年喜亦深。更欣春意早，处处有鸣禽。
接客厌纷纷，客去喜寂寂。新春傥得归，更面九年壁。
朋旧凋零尽，新交得隽人。兰亭修禊近，为记永和春。
江头十日雨，雨止春已尽。林间一瓯茶，晤语君勿吝。
断岸通别浦，孤舟入春烟。居人空巷看，疑是湖中仙。
今冬少霜雪，腊月厌重裘。春饼吾何患，嘉蔬日可求。
老去时时病，春来日日阴。余寒欺短褐，莫惜酒杯深。
破榼愁春近，空囷畏日长。有儿堪晤语，无客亦何妨。
春不遗穷僻，天如念寂寥。丰年无疾苦，邻曲递相招。
河岸春生绿，斋扉雨送昏。所嗟今夕梦，不在石帆村。
春近寒尤苦，先生不下堂。悠然睡还起，已觉日微长。
百病集残骸，闲游且散懹。春寒殊未已，闭户夜燃秸。
桃李擅春事，酴醾为之殿。消摇绿阴间，风流属团扇。
春信今年早，江头昨夜寒。已教清彻骨，更向月中看。
士穷见节义，木槁自芬芳。坐回万物春，赖此一点香。
南村花已繁，北坞殊未动。更赊一月期，待我醉春瓮。
腊雪不濡土，春风吹早尘。何时见秋获，如山筑高囷。
气候江吴异，清明乃尔寒。一春回首尽，怀抱若为宽。
春将愁并至，秋与病相终。嬾放君无诮，天公尽见容。
新岁逢人日，老夫持道斋。春旛已陈迹，斗巧笑吴娃。
岁首未入春，风气已稍和。儿曹幸力穑，老子得婆娑。
幽径欣行药，衰年困负薪。度桥成一笑，微健及新春。
草合路如线，偶随樵子行。林间遇磐石，小憩看春耕。
残年登八十，佳日遇重三。春事还如昨，衰怀自不堪。
异县客游久，今年春事迟。停车呼病妇，强出伴诸儿。
新春尚七日，小雨暗江城。老至不可却，一尊忘浊清。
病愈都忘老，晴和已似春。穷居那敢恨，幸远庾公尘。
谢客元无疾，深居似有忧。春衣典已惯，斗酒不难谋。
偶筑湖边舍，侵寻四十春。忝蒙乡党敬，六圣有遗民。
忽忽新春过，愔愔一室幽。退居消日月，太半付庄周。
筑室镜湖滨，于今四十春。桃源处处有，不独武陵人。
春事已阑珊，山村未褪寒。枯肠更禁搅，姑置密云团。
墙阴春荠老，笋蕨正登盘。犹胜烦秦相，绨袍闵一寒。
微阴寒不力，破腊春暗动。何以慰寂寥，卧听压春瓮。
平生一束书，不为屋庐计。拂衣便可耳，勿使老春荠。
长亭柳渐柔，送客当闲游。闭眼寻归路，春芜满故畴。
残岁堂堂去，新春鼎鼎来。东湖有归日，衰抱得频开。
残暑才属尔，新春还及兹。金丹有门户，草木尔何知。
皞皞太平民，堂堂大耋身。明年真耄矣，烂醉海山春。
投老百无成，山林送此生。新年幸差健，作意事春耕。
云薄漏春晖，湖空弄夕霏。幽寻殊未已，画角唤人归。
旧疾乘衰作，长贫与嬾宜。新春真耄及，不用卜归期。
高城带远林，落日动寒砧。溪迮滞归艇，何时春水深。
篷蒻呜春雨，帆蒲挂暮烟。长年殊可念，力尽逆风牵。
久入春农社，新腰老衲包。吾诗无杰句，聊复当谈嘲。
揠苗农害稼，过剂药伤人。此理君能造，无为万物春。
细细湿春光，霏霏破夕阳。闲愁无遣处，谁与共飞觞。
松菊仅三亩，作园真强名。茅亭亦疏豁，凭槛看春耕。
今日日南至，吾门方寂然。惟应探春梦，已绕镜湖边。
柳淡春初破，梅寒瘦不禁。何时见朋旧，细话别来心。
宿雨解残雪，新春侵故年。今朝我病减，随处一欣然。
闭户日陶然，晴窗春已妍。何妨驾孤鹤，小憩华山前。
无食妨何事，吾儿可散愁。焚香正巾褐，听汝读春秋。
风入鞭梢紧，春从草色深。尔来都扫尽，浊酒带醅斟。
少年从宦地，休日喜无涯。村巷朋游绝，逢春祗自嗟。
雪後晴初快，春前日渐长。衰残难出户，不是嬾衣裳。
日破重云出，春从浅步来。平生羡李愬，入蔡夜衔枚。
欲觅溪头路，春泥不可行。归来小窗下，袖手看新晴。
今年春苦寒，风雪塞户牖。努力办一壶，西村看花柳。
春昼雪如簁，清羸病起时。西窗斜日晚，呵手歛残棋。
小聚近江干，中春尚尔寒。推篷一搔首，无处著悲欢。
嗟我客上都，忽已见暮春。明发复扰扰，吾诗其绝麟。
檐滴新春雨，窗昏半夜灯。残年只此是，年少解飞腾。
晡时发柯桥，申夜过鲁墟。安得病良已，毕世浇春蔬。
有酒不谋州，能诗自胜侯。残春杜陵雨，不恨湿貂裘。
夜雨有残滴，秋碪无绝声。发春才属尔，岁事又峥嵘。
人日春犹浅，鸡晨夜向阑。山家尊酒薄，怀抱若为宽。
春半寒初退，更阑睡不成。踟蹰忽已久，残漏下高城。
忽忽春将老，寒暄尚未齐。余年不须较，只是死秦稽。
好在屠苏酒，扶衰把一卮。惟思买春困，熟睡过花时。
采药鹿门山，钓鱼富春渚。亦不妨著书，世恲秘囊褚。
嗜睡疏茶碗，逢春爱麴车。孙登欲长啸，四座且无哗。
冉冉忘年往，纷纷厌事来。偶闻林鸟语，太息又春回。
幽事春来早，晨兴即启阍。淋漓衣袖湿，不管渍春痕。
春意侵寒律，川云结夕阴。世间真梦耳，何物可关心。
雨雪来无已，冬春忽欲交。暮年真个嬾，屋漏旋添茆。
陂泽连山脚，风烟接海滨。老翁殊耐事，一笑自回春。
小楼在何许，正在南溪上。安得此溪水，为我发春酿。
春晚晴还雨，村深醉复醒。闲身幸无事，吟啸送余龄。
卜筑南湖上，梅花几度春。谁知会稽叟，不媿葛天民。
锄草春愈茂，养草秋亦衰。不如两置之，荣悴渠有时。
家本徒寿春，遭乱建炎初。努力未死间，读我先人书。
清霜染丹叶，秋晚粲如春。回首风吹尽，天公解戏人。
西村一抹烟，柳弱小桃妍。要识春风处，先生拄杖前。
喔喔江村鸡，迢迢县门漏。今年盍归哉，勿落春燕後。
成都春事早，开岁已暄妍。白发花边醉，何妨似少年。
种秫供留客，移花待探春。白鸥非避俗，野性自难驯。
笃学仁何远，穷居道亦行。岁残相劳苦，惟是语春耕。
忽忽见春尽，徂年那更还。千秋有管葛，看镜汗吾颜。
吾儿早自立，所惧非饥寒。春风吹桃李，一笑且团栾。
尊酒如江绿，春愁抵草长。客游还役役，心赏竟茫茫。
了了复惺惺，蓍龟未是灵。春回元不记，出户四山青。
雪霁草木动，春融烟景和。同游得二子，晤对不在多。
不知鞍马倦，想见洲渚春。高柳极有思，向风招游人。
城南有佳园，风物迎马首。红日媚紫苔，轻风泛春柳。
春皇赋上瑞，来宁黄屋忧。儒馆无他事，作诗配崇丘。
终日桃李蹊，春风不相识。文字非我名，聊取二三策。
风从落帆休，天与大江平。思归诚独乐，薇蕨渐春荣。
开田望食麦，春陇无秀色。河清会有时，得酒洒胸臆。
愁眼看春色，城西醉梦中。别离感贫贱，殷子正书空。
青春倚江阁，万象客愁中。携手离筵上，清樽不易空。
我与子桑友，既往雨弥旬。惭愧桃与李，相随见阳春。
鸟声春渐长，烟雨春薄暮。十年富贵子，今作一丘土。
雪尽虚檐滴，春从细草回。重玄锁关龠，要待玉匙开。
沙头十日春，当日谁手种。霜降百工休，把酒约宽纵。
桃李一春期，松柏千岁永。东里与无趾，渠有幸不幸。
春风倚樽俎，缘发少年时。寄声缓行李，激箭无由追。
山谷青石牛，自负万钧重。岭上早梅春，参军慙独弄。
平生弄翰墨，客事半九州。虞卿不穷愁，後世无春秋。
雷行万物春，天震而地撼。相思牛羊下，城鼓寒紞紞。
假守富春公，秋毫听民词。傥令忧民病，从此得国医。
春皇抚宇宙，仁气被园林。何时闻笑语，清夜对横琴。
林花飞片片，香归衔泥燕。闭合和春风，还寻蔚宗传。
梅残红药迟，此物共春归。常恨金沙学，颦时正可挥。
韭苗香煮饼，野老不知春。看镜道如咫，倚楼梅照人。
人去洲渚在，春回花草斑。清谈值渊对，发兴如江山。
秋水无言度，荷花称意红。莫藏春笋手，且为剥莲蓬。
花发社公雨，阴寒殊未开。传声习主簿，勤为拨春醅。
已把社公酒，春寒那得严。儿时爱谈道，今日口如箝。
墙下蓬蒿地，儿童课翦除。无能落闲处，慙媿饱春蔬。
温气冰底归，忽忽六过旬。投壶与射覆，一笑物皆春。
春风鸣布谷，天道似劝分。思为万乘器，顾掩斧凿痕。
钱君佳少年，濯濯春月柳。南雁正北来，蚤寄诗千首。
群阴彫品物，松柏尚桓桓。春日辉桃李，苍颜亦预观。
拥膝度残腊，攀条惊早春。陈郎浮竹叶，著我北归人。
金蓓锁春寒，恼人香未展。虽无桃李颜，风味极不浅。
韭黄照春盘，菰白媚秋菜。每下叹枯株，焚如落樵采。
桃李春成径，本自不期人。子既得此友，从之求日新。
春生潇湘水，风鸣涧谷泉。今当痛自改，三衅复三湔。
竹下倾春酒，愁阴为我开。不知临水语，更得几回来。
破腊春未融，土膏寒不发。写之朱丝弦，清坐待明月。
春风马上梦，樽酒故人持。犹作狂时语，邻家乞侍儿。
昧旦鸣珂路，春朝禁殿班。空余杜陵泪，一为汉中潸。
雁生阴沙春，冬息阳海澨。一肉傥易谋，万锺非得计。
江鸥好羽毛，玉雪无尘垢。白发望东南，春江绿如酒。
春风取花去，酬我以清阴。惟有北山鸟，经过遗好音。
西崦水泠泠，沿冈有洊亭。自从春草长，遥见只青青。
独卧南窗榻，翛然五六旬。已闻邻杏好，故挽一枝春。
独卧无心起，春风闭寂寥。鸟声谁唤汝，屋角故相撩。
一公持一钵，想复度遥岑。地瘦无黄犊，春来草更深。
揽辔长垣北，貂寒不自持。柴荆掩春梦，谁见我行时。
春从沙碛底，转上青天际。万里卜凤凰，飘飘何时至。
新春十日雨，雨晴门始开。静看苍苔纹，莫上人衣来。
冉冉春行暮，菲菲物竞华。醉眠聊自适，归梦到天涯。
春山春水流，曲折方屡渡。归时始觉远，草蔓已多露。
春雪堕如簁，浑家醉不知。泥留虎斗迹，愁杀路傍儿。
苦雾藏春色，愁霖病物华。幽奇无可奈，强釂一杯霞。
扫地待花落，惜花轻著尘。游人少春恋，踏去却寻春。
城云漏日晚，树冻裹春深。岁换儿童喜，还伤老大心。
犹残一日腊，并见两年春。恩赐随嘉节，无功只自尘。
巨川非一源，源亦在众流。徒嗟大盈北，浩浩无春愁。
午鸠鸣春阴，独卧林壑静。有怀无与言，伫立锺山暝。
采采霜露下，披披烟雨中。当惭边城戍，擐甲徂春冬。
耕有春雨濡，耘有秋阳暴。君思周伯阳，所愿岂华毂。
春半花才发，多应不奈寒。北人初未识，浑作杏花看。
塞上无花草，飘风急我归。江寒亦未已，好好著春衣。
秀色归荒陇，新声换氄毛。班春不知负，短发为君搔。
江南春起柂，秋至尚波涛。冉冉欲何补，纷纷为此劳。
漠漠春风里，茸茸绿未齐。高城已在眼，聊复解轻齎。
老景春可惜，无花可留得。多谢安石榴，向人红蕊拆。
春期行晼晚，春意剩芳菲。怅望梦中地，王孙底不归。
云暖蓬莱日，风酣太液春。更看追夏谚，先此咏逢辰。
秋日在梧桐，转阴如急毂。百绕有衰翁，行歌待春绿。
染云为柳叶，剪水作梨花。不是春风巧，何缘有岁华。
客思似杨柳，春风千万条。未知轩冕乐，但欲老渔樵。
随月出山去，寻云相伴归。春晨花上露，芳气著人衣。
少年见青春，万物皆妩媚。亦勿怪衰翁，衰强自然异。
今年锺山南，随分作园囿。更待春日长，黄鹂弄清昼。
不见骊塘路，茫然四十春。濠梁送归处，握手但悲辛。
绿搅寒芜出，红争暖树归。却愁春梦短，灯火著征衣。
欲寻阿练若，曳屐出东冈。涧谷芳菲少，春风著野桑。
此山无踯躅，故国有杨梅。万里乌塘路，春风自往来。
晻霭王村路，春风北使旗。纷纷小儿女，何事倚墙窥。
伫立望锺山，阳春更萧瑟。暮寻北郭归，故绕东冈出。
我欲往沧海，客来自河源。春风吹我舟，万里空目存。
宜春旧台沼，日暮一登临。无复增修事，君王惜费金。
忆昔与胡子，戏娱西城幽。方壮遂如此，况乃高春秋。
余寒驾春风，入我征衣裳。把酒谢高翰，我知思故乡。
闭户欲推愁，愁终不肯去。底事春风来，留愁愁不住。
夜静吴歌咽，春深蜀血流。丈夫竟何事，底用泣神州。
天际伤愁别，江山憔悴人。团圆思弟妹，传语故乡春。
沙晚鹡鴒寒，风吹紫荆树。忍泪独含情，江湖春欲暮。
春水满南国，惨淡故园烟。三年门巷空，永为邻里怜。
春日涨云岑，故园当北斗。窈窕桃李花，纷披为谁秀。
书云今日事，梦破晓鸣钟。春色蒙泉里，烟芜几万重。
自古英雄士，还为薄命人。一朝事千古，何用怨青春。
鄂渚分云树，春城带雨长。惜哉形胜地，河岳空金汤。
塞上明妃马，江头渔父船。何时暮春者，还我浴沂天。
楚月穿春袖，吴霜透晓鞯。丈夫竟何事，一日定千年。
春晚伤为客，月明思见君。琶琵汉宫曲，马上不堪闻。
九十春光好，周流人鬼关。近时最难得，旬日海陵闲。
过眼惊初夏，回头忆晚春。灵悠那解化，清梦楚江滨。
天开盘谷隐，春到浣溪家。政好逢佳客，江空北斗斜。
南海春天外，只应学水仙。自伤迟暮眼，为我一潸然。
剑外春天远，江阁邻石面。幕府盛才贤，意气今谁见。
柴门寒自闭，不识赏花心。春笋翠如玉，为人拈绣针。
天黑闭春院，今如置中兔。人间夜寥阒，永日不可暮。
孤舟霜月迥，晓起入柴门。昨夜三更梦，春风满故园。
晓色重帘卷，春声叠鼓催。平安消息好，看到岭头梅。
城郭春声阔，楼台昼影迟。倚阑时北顾，空翠湿朝曦。
六龙忽蹉跎，川广不可泝。东风吹春水，乾坤莽回互。
北风吹春草，阳乌日已至。但令守吾贞，死生浩无愧。
金虬衔日出，铁骑勒春回。环堵甘牢落，东风枉却来。
惭愧云台客，飘零雪满毡。乾坤自春色，回首一潸然。
萧萧山下人，闭门衣裘单。春心动溪谷，晓起扪松看。
当年寿阳额，春风点颜色。突兀烟水村，我梅自林氏。
高人名若浼，烈士死如归。万古春秋义，悠悠双泪挥。
寒城朝烟淡，江沫拥春沙。群盗乱豺虎，回首白日斜。
妾家长干里，春慵晏未起。寄语里中儿，莫作商人妇。
雨歇澹春晓，云气山腰流。乘除了身世，未恨落房州。
闭门睡过春，出门绿满城。扶鞍不得上，新月水中生。
花尽春犹冷，羁心只自惊。蛛丝闪夕霁，随处有诗情。
飞絮春犹冷，离家食更寒。一官违壮节，百虑集征鞍。
暖日薰杨柳，浓春醉海棠。云移稳扶杖，燕坐独焚香。
春雨夜有声，连林杏花落。何可无我吟，三叫恨诗恶。
竹篱寒食节，微雨澹春意。倚杖忽已晚，人生本何冀。
再来生白发，重见邓州春。微吟惊市卒，独鹤语城闉。
茅屋年年破，春风岁岁来。片云无思极，日暮却空回。
残辉度平野，列岫围青春。短篇不可就，所寄聊一伸。
建康九醖羙，侑以八品珍。闭眼归默存，助发梨枣春。
都迷去时景，策杖烟漫漫。微雨洗春色，诸峰生晚寒。
朱朱与白白，著意待春开。那知洞房里，已傍额黄来。
黄罗作广袂，绛帐作中单。人间谁敢着，留得护春寒。
古泽春光淡，高林露气清。有诗还忘记，无酒却思倾。
落日生春色，微澜动古池。殷勤雪颅老，随客转荒陂。
沙岸残春雨，茅檐古镇官。惜无陶谢手，尽力破忧端。
月桂花上雨，春归一凭栏。园中如许梅，独觉赋诗难。
池光修竹里，筇杖季春头。莽莽樽前事，题诗记独游。
敕报游西内，春光霭上林。君王多雨露，化育一人心。
高云媚春日，坐觉鱼鸟亲。芙蓉湖上月，照君垂长纶。
春色凤城来，寒梅逼岁开。粉逐莺衣散，香黏蝶翅回。
芣苡生前径，含桃落小园。春心自摇荡，百舌更多言。
寒食明堪坐，春参夕已垂。佳辰邀赏遍，忽忽更何为。
水碧玉磷磷，龙门秋胜春。尚书与常侍，不可得相亲。
我行指孟春，春仲尚未发。积愤成疢痗，无萱将如何。
白贲谁为偶，黄中自保真。相看经发改，独领四时春。
春林通一径，野色此中分。采药知何处，柴门掩白云。
杂卉烂春色，孤峰积雨痕。譬若古贞士，终身伴菜根。
晚云明漏日，春水绿浮山。半醉驴行缓，洞庭黄叶间。
秋月攀仙桂，春风看杏花。一朝欣得意，联步上京华。
绿树含春雨，青山护晓烟。携筇出矶上，何以地行仙。
只为怜春色，新红折一枚。清怨托琵琶，怨极终难说。
一夜春风来，万朵白花开。欲知人民心，且看英雄碑。
四时春富贵，万物酒风流。澄澄水如蓝，灼灼花如绣。
鸟啼花影里，人立粉墙头。春意两丝牵，秋水双波溜。
见我自乡至，欣如汝返乡。青春堪结伴，归计未须忙。
孤城乱山攒，着春地太少。东山不出月，漫漫姑待晓。
春水生宜去，青天上亦难。围城轻托命，转赚祝平安。
弹唱迎春节，东风天地新。莲花落不尽，创造总惊人。
一湾三百岛，岛岛锁春烟。未敢题只字，芭蕉尊自然。
大众喜颜开，洛阳金凤来。长安春日夜，鼓板绽红梅。
忆昔匆匆别，于今又几春。莱茵河畔水，照汝俊游人。
旦夕春风老，离心共黯然。郴侯重才子，从此看莺迁。
春洲生荻芽，春岸飞杨花。甚美恶亦称，此言诚可嘉。
春昼自阴阴，云容薄更深。未尝辜景物，多病不能寻。
客心如萌芽，忽与春风动。无忘桂枝荣，举酒一以送。
嗟我识君晚，君时犹壮夫。归魂涡上田，露草荒春芜。
春色若有价，黄金量山丘。山川天开画，只拟酩酊游。
园僻青春深，衣寒积雨阙。只疑玉壶冰，未足比明洁。
春风谁相呼，鸟语到庭户。饥马自知家，何须问归路。
桃花不解饮，向我如情亲。竟须醒复醉，不负花上春。
落日春江上，无人倚杖时。我犹无彼是，风岂有雄雌。
官柳动春条，秦淮生暮潮。谁怜远游子，心旆正摇摇。
春郊草木明，秀色如可揽。携酒莫辞贫，东风花欲烂。
浮云起南山，冉冉朝复雨。丰年坐可待，春服行欲补。
仲春渐燠沐，摅散常远步。用此遣朝昏，谁谓非尺素。
沈阴涉春仲，积潦断行迹。庶几达人风，持用慰寂默。
李翁卧亭午，春深掩柴荆。忽闻风雨响，疑是勤王兵。
雨在时时黑，春归处处青。山深失小寺，湖尽得孤亭。
春着湖烟腻，晴摇野水光。草青仍过雨，山紫更斜阳。
时乖事转拙，端居徒含情。不似阶前草，春来随意生。
雨余寒气浅，园林作春媚。不知海棠花，新来著花未。
冥冥寒食雨，客意向谁亲。不负年年债，清诗断送春。
山色银屏晓，溪梅玉镜春。欲浮沧海去，风浪阔无津。
木奴困新移，憔悴雪霜侵。会待春气回，青枝补故林。
春林绕舍青，门馆终日静。更凿庭下池，溶溶浸山影。
梦入长安道，萋萋尽春草。觉来春已去，一片池塘好。
几许春缯好，谁令绿遽深。春归犹作客，晴少更多阴。
春在已愁热，夏来还解凉。平生只坐嬾，何药疗嵇康。
欲与东风说，休吹随絮飞。只嫌春巳老，此景也应稀。
笋改斋前路，蔬眠雨後畦。殷勤报春去，恰恰一莺啼。
年年汉臣节，春雁与同归。南北皆生息，和亲果是非。
门静悠悠日，春愁淡淡天。感时歌慷慨，忧国泪潺湲。
未了行春债，因哦遣兴诗。惊心衰朽日，容易过花时。
西野芳菲路，春风正可寻。晚来歌吹起，惟觉画堂深。
到眼春流急，当桥梅影斜。如何双屐齿，太半白鸥沙。
东风满天地，贫家独无春。负薪花下过，燕语似讥人。
万国春回日，层成晚眺余。百年寒荻里，风雨忆吾庐。
咫尺春三月，寻常百姓家。巢成雏长大，相伴过年华。
渔家临水住，春尽无花开。年年谢流水，流得好花来。
有怀长不释，一语一酸辛。耻见干戈里，荒城梅又春。
春风扇官道，官柳黄金条。下马隔花语，疑是花中妖。
春来风雨颠，未见风日好。长鸟舞春风，为我一颠倒。
春容不再芳，春华不再扬。顿足起与舞，上下随春狂。
金昌亭下路，春草没荒丘。如何五噫客，死与尔同仇。
洛阳轻薄子，挟弹走春嬉。感已赋闲居，犹以拙自悲。
昨日满头花，堂上争春妍。可怜於期首，不谢永州魂。
家住春波上，春深未得归。桃花新水长，应没浣纱矶。
春从天上来，几日到章台。凭语青青柳，飞花莫浪催。
斗草归来后，开筵又赌春。阶前撒珠戏，谁是得双人。
井底生明月，楼头坠宝星。年年金谷草，春入美人青。
桂水五千里，春来波浪深。美人生远思，今夜在南楼。
草生西堂下，沱水含清漪。愿持此日意，永报一春晖。
百战楼烦地，三春尚朔风。流移嗟雁户，生计各西东。
欢似机中丝，织作相思树。侬似衣上花，春风吹不去。
白日不到处，青春恰自来。苔花如米小，亦学牡丹开。
春色醉巴陵，阑干落洞庭。何人夜吹笛，风急雨冥冥。
寄语天涯客，轻寒底用愁。春风来不远，只在屋东头。
东风无一事，妆出万重花。花外春来路，芳草不曾遮。
疏帘卷春晓，胡蝶忽飞来。但莫凭栏久，重露湿苍苔。
薄醉不成乡，转觉春寒重。起立悄无言，残月生西弄。
摇落山城暮，栖迟客馆幽。蜀江归棹在，浩荡逐春鸥。
寂寂重寂寂，出门春草齐。远山缘底恨，故作傍人低。
督府春移檄，江城昼撤花。道逢西北客，挥泪问京华。
春山不可画，烟雨近江楼。欲打巴禽去，家居听亦愁。
觅宿村溪远，逢人面目生。迟明怀宿饱，股栗履春冰。
匆匆采桑女，花雨湿襜袖。春风十二弦，生世未触手。
佳人买明镜，意重轻千金。荡子渺不归，镜影春云深。
閒花淡心事，不作春风妍。野竹三五枝，引凉吹昼眠。
贞姿抱冰雪，粲粲楚江滨。照水淡寒影，寄人生远春。
好花不必大，骨瘦花自小。一点春有余，万古香不了。
诸刘兄弟贤，一一无可选。何时会吴下，春动长洲苑。
佳人佩明月，笑语含春姿。愿言遗芗泽，远慰千里思。
散策好春日，湖西古马塍。园家分半席，问得御花名。
春日何迟迟，东风吹紫微。水长更天远，跬步成相思。
春光入万象，天意开百花。溪带缚洞口，醉归峰正衙。
洞口鸟呼鸟，山头花戴花。春光索弹压，万象晓排衙。
柳眼开何媚，蒲芽长得伸。寒花方谒日，新燕已参春。
燕语今生事，花开夙世红。不知终日醉，何以谢春风。
雪洗桃花面，烟描柳叶眉。与春同是梦，安用赏春为。
我怪东风黠，暗知春欲归。尽将杨柳絮，剪作雪花飞。
春夜常如岁，何妨秉烛嬉。百花俱中酒，万竹自吟诗。
百念今何女，何年遂大刀。瑶池春不老，谁复敢偷桃。
月落知何处，夜长无了时。幽人春自感，莺燕亦何如。
命驾承千里，论文且一樽。春高人易老，风雨闭柴门。
水澄秋月现，云散春山出。吾当叫张葛，起与共散发。
春色浓於酒，梅花瘦似诗。长青今岁叶，粲白去年枝。
鸦报千林晓，梅供一枕香。晓来春思倦，余梦尚悠扬。
晴少春光浅，寒多酒力微。一声山鹧过，数点海棠飞。
有婉孤山梅，香根寄霜雪。骑箕弃鼎鼐，百花空自春。
白雪满空衣，黄芽一朵春。蓝关归去后，问甚世间人。
人赋红梅少，予诗为补遗。漫随春色媚，自保岁寒姿。
赋诗悲乱世，易箦及芳春。杖履难重遇，桃花处处津。
白首复春前，羁栖似旧年。怀归兼念乱，怅望绿杨边。
雨过春潮急，柴扉掩浪痕。几家闻野织，寥落不成村。
月破松梢晓，诗吟马上秋。莫动悲秋感，丹枫别有春。
向晚古原上，悠然太古春。独怜溪左右，十室九家贫。
结伴游黄山，良辰值暮春。掀髯上天都，不让少年人。
积雨消春日，羁人叹暮年。亲知零落尽，去住总凄然。